# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:02.602484
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 72
#+PROPERTY: FILE SB04n0459-072盤洲文集-卷第七十二.
<pb:KR4d0261_SBCK_072-1a>¶
盤洲文集卷第七十二¶
　　祭文三十一首¶
　　　祭錢伸仲文¶
公之種學朝夷夕耘羅書數萬比櫛差鱗日游其間¶
搴芳茹芬發爲詞章鳯髓龍筋律古作者刋落腐陳¶
輿臺郊島甲乙淵雲一第慁公逸翮弗振黒頭掛冠¶
瑩莫可塵結廬巖阿松菊稱賔我辱葭莩寓公桑枌¶
升堂請疑倒廪傾囷浦思山哀倡玉賡珉公不我鄙¶
再三沐薫春榭秋畦一笑同醺雄辯劇談舌夲津津¶
我官中都别𬒮始分公遊天台率歳之春返斾過我¶
<pb:KR4d0261_SBCK_072-1b>¶
繾綣情親我歸江東歎興參辰聲翼再來新詩逾勤¶
復命末幾哀訃巳云悲哽填膺雨泣&KR0813;紛耳言具在¶
手墨方新如何一訣蘭銷芝焚千里飛觴侑以斯文¶
　　　祭熊承議文¶
惟公徳㝢金昭玉温相徉竹素言渉其津芳風清埃¶
籍籍榆枌含徽韜曜非此其身幸哉有子得雋金門¶
賛治名城擢象夸銀起家甚休榮章逮親文階六進¶
式峻朝紳循陔自南彼蘭之芬我贅别乗公行丈人¶
承顔一再談緒相欣天乎嗇年奄忽徂泯枳棘薦肌¶
此情楚辛有醴旣㫖有饌旣陳魂兮其來是將有聞¶
<pb:KR4d0261_SBCK_072-2a>¶
　　　祭亡姑文¶
徃者伯祖官㑹稽姑淪末疾年方笄寜川有兄抧棘¶
棲槀葬蕭寺乆不治猶子監郡行縣時一觴來奠垂¶
涕洟仲氏使節閩川持歸骨故里終可期魂之來兮¶
其有知¶
　　　祭董莘伯文¶
捥髪識靣忘形定交寓君梓里尺五誅茅徒歩造門¶
握手適郊有唱必和軸腯牛腰女弟擇配占吉鳯爻¶
締好申盟投&KR0238;以膠我歸故郷判𬒮神臯君宦鄰郡¶
徘徊賊曹仰事大官心降凥髙自我不見霜楓五飄¶
<pb:KR4d0261_SBCK_072-2b>¶
書札方翩忽㝷里蒿失我好友撫膺號咷嗚呼哀哉¶
君之嗜學如食而饕君之騁辭軌則風騷植性和粹¶
志操昻霄謂宜六轡馳騖天朝近不得年羙木先凋¶
藐爾孤女無子承祧天則不仁直士蒙妖雅雅語言¶
嶷嶷風標想象平生劌心以刀嗚呼哀哉隔山河兮¶
迢遥望殯宫兮寂寥酒欲奠兮弗親魂之去兮誰招¶
　　　祭王侍郎文¶
遥遥華胄太原之王代有賢牧流芬五羊若琨在齊¶
僧孺在梁鎮之在宋方慶在唐並載清徳如氷而霜¶
我公是似奕葉相望銅虎其符金犀其章雞始鳴矣¶
<pb:KR4d0261_SBCK_072-3a>¶
公坐黄堂粤俗苟且吏具無綱訓狙警鼯束馬轡韁¶
奉牘序進流汗怖惶遐萌蜑户狃習獷強繩以周索¶
燭察隱藏滅心纍化善者相慶夙冦多槳出洲入洋¶
草薙禽獮啇有肖航官府丕變中原之郷豆區釡鍾¶
一其槩量緇黄宣淫仳偶歸良冥漠旅骸相從髙岡¶
盲風恠雨昔害今祥卓然治行趢趗龔黄謂冝賜璽¶
歸鵷鷺行太歳在巳豈事之常仁人必壽冤哉彼蒼¶
某姻連之舊來踵門墻自公之疾視劑披方同戚賔¶
僚從容諸郎窮夕不寐兾公小康吁不胙祉弗際扁¶
倉温温𥘉言表露肺腸今不聞矣心焉遇鋩縮酒泄¶
<pb:KR4d0261_SBCK_072-3b>¶
哀魂其來甞¶
　　　祭王侍郎文(爲大人作)¶
徃在政和伯父執憲公締華姻弛擔授館我於是時¶
盖傾𥘉靣其後尊榮攬轡王畿屈大丈人博弈同嬉¶
公於是時數㑹鮮睽洎我出疆金陵話别半丗來歸¶
公持使節迎我過我尉藉契闊我謫真陽公休豫章¶
㩘楫河壖閱丗炎涼公來問疾不改故常扶胥之鎮¶
控蠻輯蜑帝私逺人起公來殿孰謂此生握手再見¶
紛紛市道反靣革心交親落穽恨其未深不有君子¶
寂寥義襟兩州相距道贏十舎水湊陸來憧憧日夜¶
<pb:KR4d0261_SBCK_072-4a>¶
咸曰南伯無如此者小大斬斬遵矩守章宿姦蒐慝¶
有剗無蔵鯨波馘盗鷁首叢啇佛宫沈沈立祠以繪¶
天書當來懼失所頼鬼憎剛方委魄荒外公昔唁我¶
我今弔公死者丘首生者途窮清酒一慟瘴氛改容¶
　　　爲大人祭家叔文¶
半丗漠北聲問中睽王畿再見使節喜持共居里社¶
娱慰相得永日一枰佳時五白我落炎方君歸自閩¶
謂冝翔迅尚燁吾門吾門微矣天鎩長翮末疾不起¶
九原永隔海中一漚今散昔浮惟君了了超然孰儔¶
改轅未期棺不得撫寓哀陳觴老淚飛雨¶
<pb:KR4d0261_SBCK_072-4b>¶
　　　祭王侍郎文(爲景楊作)¶
臺領之南獠蜑錯處漢氏𥘉郡風移椎踞五管今二¶
廣爲大府瀛波拍天大㯍之淵民狃素習聾不可鐫¶
竒貨銜艘彼貪者泉清朝得人方慶之後象軸錦池¶
襃綸温厚我公聞命北靣拜手人曰我公盍官中都¶
此瘴癘郷非人所居公曰不然異天地乎維舟泝贑¶
輿轎隃領即浮曲江猿狖之境它人怖畏公一不省¶
開府佩章有芾其棠事紛如蝟窺鏬抉藏治如京輔¶
不陋其荒孰爲官非閣法遵例孰爲吏非偷墮委靡¶
孰爲民非怙強使氣孰害於教僧有疇匹孰逋於盗¶
<pb:KR4d0261_SBCK_072-5a>¶
囊橐巨室孰弄於市衡斗不一曽未一年刮剗群弊¶
耋嬰加額曰見之未野鳥嘯凶昊天降厲嗚呼哀哉¶
某髙門自出又奉良姻盛德未報逺訃忽聞約束行¶
李前輅靈輴慈親生瘍夙莫甞藥天難是丁志負曩¶
昨搏膺長慟寓此泂酌¶
　　　家叔起靈祭文¶
竹林就荒今十旬兮升堂開卷閴無聞兮塵留玉塵¶
蔽蒲茵兮引脰訴天冤吉人兮黄墟隂隂宫旣新兮¶
翩其丹旐遡良辰兮淚落入尊格歸魂兮¶
　　　又代叔祭文¶
<pb:KR4d0261_SBCK_072-5b>¶
雲呈呈兮含幽葉吟吟兮輸愁芻靈整兮將駕指潜¶
闥兮髙丘蹇難忘兮語言掩韋編兮淚流酒在尊兮¶
命酌魂其來兮母逰¶
　　　又代嫂祭文¶
嗚呼夫家則叔戚黨維私嗟悲風之殞燭目六印以¶
無期聆弱女之譻譻泣相對乎孤[婺-矛+牙]狐兎將與爲隣¶
永不返夫故棲駐素驂而進酒尚髣髴其中之¶
　　　又代弟祭文¶
霜風掠掠吹我髙原有寒者鴒鎩其長翼茂松之下¶
維彼靈丘卜云其臧祖載有日寤寐平生叢悲中腸¶
<pb:KR4d0261_SBCK_072-6a>¶
旨酒是陳靈其歆止¶
　　　祭趙安人文¶
惟靈婉婉髙門德稱柔嘉作儷宗英采蘋澗涯事請¶
壽姑蘭獻其葩謂冝秀眉服榮六珈忽兮即冥畫櫬¶
以沙痛摧孝女慈感童牙嗚呼哀哉某䓁同僚君子¶
好或通家講聞壼範承訃興嗟沃觴祭幄匪物之華¶
　　　祭從祖弟景楊文¶
嗚呼景楊君旅食而枕疾兮不克謁醫而問砭竟委¶
骨于它邦兮櫬莫慿而視歛復逺葬于異縣兮阻臨¶
穴而送窆企雙表而寄心兮酸攪腸而中慊我方哭¶
<pb:KR4d0261_SBCK_072-6b>¶
季父於徃秋兮君又遡三泉而奄奄曰吉人必有後¶
兮何斯言之不驗百年其猶一夢兮君曽不比夫伸¶
欠嗚呼懷君堅白之辯雄兮與呼盧之氣贍較牙籖¶
之寡多兮證金根而抱槧儀得縑以厎信兮勵白圭¶
使磨玷挹快閣之夜光兮渉家園之春艶　我以琉¶
璃之鐘兮琥珀注而甚釅或泛鷁於蘭汀兮或聞雞¶
於苑店乗小駟而焱馳兮汗漿流於僮傔我䇿蹇以¶
殿後兮衣紛披而巾墊躡羽人之术路兮閧樵夫而¶
席占雜詼諧與謿誚兮儛顔間之㶑灔巳矣乎俯仰¶
皆陳迹兮空䀌然而結念惟君百懷之弗展兮燎方¶
<pb:KR4d0261_SBCK_072-7a>¶
楊而息𦦨若椅桐未材而枯搉兮六博中道而墮塹¶
期簡吉以卜居兮筮則逆而龜厭遂齎恨以過隙兮¶
誰適墓而挂劒清淚冩如鈆水兮沃單盃而反坫¶
　　　代難老祭景楊文¶
嗚呼給事之後四子三孫各爲單孑旁無它昆我也¶
不天庇叔之尊叔近下丗弟復不存何知竒禍萃汝¶
一門莫莫盖髙誰能呌閽知與不知填悲悼冤弟之¶
秀發自比璵璠謂冝亢宗視鴻而軒云何折羽不脫¶
丘樊念我與弟如親在原交歎終鮮倡箎和塤惟仲¶
之春我方北轅弟出餞我宿郊歩園曽不逾時些無¶
<pb:KR4d0261_SBCK_072-7b>¶
來魂仰空一慟聲不可吞昔謀結廬共依毀垣我歸¶
召匠弟且祭墦圗未乾墨耳猶在言不廢同築以奉¶
堂萱弟有四男黄口之鵷經紀分憂俟其冠昏翩翩¶
素旗徃潜荒村靈有知乎來歆此樽¶
　　　祭朱仲舉文¶
昔歳入嶺如故於新蘭言可乆草味同薫飫我連篇¶
以玉易珉回車班荆銷南浦䰟曽不數月歸全逺聞¶
今我來思瘴苑再春省念陳迹攪腸受辛嗚呼哀哉¶
濯濯英韻如孔翠珍白𫀆者紛勇倍氣吞戰藝京師¶
再屈益振少寄一弟必驩二親盈才慳壽匪今一人¶
<pb:KR4d0261_SBCK_072-8a>¶
埋志孰從長吉元賔薄醊冩哀尚何如云¶
　　　祭梁侍郎文¶
赫赫東州人士冠冕有燁梁宗鼎鼎通顯自我宋興¶
接武鳴珂幾人鴈塔三冠甲科再丗秉鈞前叅後何¶
人門之懿籍甚薦紳髙山喬嶽柟𣏌盤根淑氣所鍾¶
代有偉人惟公之英相臣之子早據要津聲落人耳¶
龍飛白水遂執覊靮宻依日月康侯晝錫時方外訌¶
俾鎮方靣鴟義蜉結剗磢丕變帝念乆外俾還中都¶
少貳夏官將柄斗樞忽嬰沉痾退卧漳濵十年問毉¶
飬氣頥神馹訃忽馳孰不驚聞嗚呼哀哉惟公蘭玉¶
<pb:KR4d0261_SBCK_072-8b>¶
䇿翰墨勲乆矣定交寅縁登門杯酒通家情同懿親¶
曽不披霧負負心曲寓文漬酒恨此蜷跼¶
　　　祭從兄難老文¶
嗚呼自我還郷同兄之居朝言夕語繙弄琴書睱時¶
杯酒弈博投壷雜以笑謿朋友之如自兄它徙恨不¶
數見相過必𣢾不忍背靣兄旣卜築仍復鄰墻日賛¶
鳩僝彼棟此梁曰有䗶梅封之後堂朱欄彫砌目以¶
輸香有舞有歌樂未渠央我來炎方餞我雙港轡北¶
帆南別愁分兩方春之季得冬日書盈紙諄諄詢我¶
歸歟曽不旬浹訃音忽至校得書時兄巳下丗天胡¶
<pb:KR4d0261_SBCK_072-9a>¶
不仁夭此良器卉衣孔單不能漬涙嗚呼哀哉自大¶
王父遂分兩支夕拜之後別駕繡衣繡衣父子継踵¶
九泉別駕早殞兄又不延三房孤[婺-矛+牙]衰絰叅同行道¶
感傷有此灾凶惟我連蹇宦心巳灰謂其接屋杖屨¶
之陪羣從凋落孰相徃來逝者之憾存者之哀數千¶
里隔參辰則近病不問狀歛不撫櫬銜此酸辛痛如¶
受刃流聞卜兆石潭之陽尚期言歸以送窆藏嗟嗟¶
難兄人琴俱亡¶
　　　祭鄧提舉妻恭人文¶
禀生髙門林下之秀鳴鳯其昌移天恊繇承姑竭孝¶
<pb:KR4d0261_SBCK_072-9b>¶
紛&KR0868;夙興春秋廟祀藻絜蘩馨恭上接下間言斯寢¶
淑行柔性宗姻所稔邑開湯沐榮對魚軒謂冝鶴髮¶
壽考百年嵐熏霧染遂嬰沉痼砭劑弗良奄至大故¶
嗚呼哀哉某寅縁宦侣通家結驩妻孥相從如至親¶
然自聞整裝方惜逺别忽焉降厲填此悲咽酒㫖于¶
觴食豊于豆再拜靈幃文以爲侑¶
　　　祭吕教授母夫人文¶
生于髙族作嬪儒門禮䖍巾櫛職謹蘋蘩稱蘭比行¶
有淑其徳里社姻連指爲壼則擇鄰誨子露頴祠林¶
望我莫府情好方深遂悲棘風奪其慈母式陳一觴¶
<pb:KR4d0261_SBCK_072-10a>¶
莫盡悽楚¶
　　　衆官祭鄧恭人文¶
猗歟夫人名儒之後典訓克閑女徳之茂作儷君子¶
見謂冝家言采其藻居約去奢事姑如母逮下以慈¶
鍾禮郝法克兼有之恭侔舉按賢過断織顯顯壼彛¶
聞者仰則載榮鸞誥未啓國封天不與齡豈數之窮¶
嗚呼哀哉某等借潤使臺並列賔宷獲聞懿範如古¶
所載忽傳傃幽悼興于心羅饌縮酒尚其來歆¶
　　　路祭吕母文¶
嗚呼夫人有子未冠名馳須次芹水攝空蓮池論議¶
<pb:KR4d0261_SBCK_072-10b>¶
卓詭文采陸離金蘭耐乆情比塤箎以子之賢知其¶
母儀髮髲旣剪桮圈巳非吉士嬰罰僚朋集悲汎彼¶
行舟次河之麋素旗翩翩逺哉其歸取醴以軷庶幾¶
中之¶
　　　同寮祭吕母文¶
早服圖史之訓克恭蘋藻之職郷閈範其禮法宗族¶
稱其慈和金社流光芝玉相映及見其長䇿勲詞壇¶
正伸三釡之飬遽起蓼莪之悲某等定交賢息並游¶
蓮府登堂之拜未遂就木之訃巳聞漬酒素幃悲不¶
能止¶
<pb:KR4d0261_SBCK_072-11a>¶
　　　路祭鄧恭人文¶
質蕙兮行蘭禮容兮徳言儵忽兮傃幽怨天兮靳年¶
作嬪兮君子三歳兮使還端蓍兮探筴日吉兮時㳙¶
靈衣兮塵翳繐帳兮素筵羙檟兮問途寄舟兮江千¶
薤歌兮鏘梚飛旐兮翩翩薦誠兮有軷莫盡兮悲酸¶
　　　衆官路祭鄧恭人文¶
風吹空兮沉寥幽雲屯兮櫷之朝睇前山兮霧擁揺¶
敗黄兮瘴苑悲夫人兮四徳俱卜嘉耦兮名儒湯沐¶
兮石&KR1038;榮華兮軒魚忽積痾兮弗痊惜不遭兮臾跗¶
開靈氛兮辰良横去舟兮江隅挽丹旐兮再拜頋薄¶
<pb:KR4d0261_SBCK_072-11b>¶
醊兮生芻¶
　　　祭羅權郡文¶
惟君有充然之學而發爲絢然之文有粹然之德而¶
見諸隠然之仁色不形於愠喜交無間於故新研吏¶
牘之靡密究下情而諄諄故人皆知其爲媺徳君子¶
而政見稱於逺方齊民惟平生之蹈景幸逾年之同¶
寅偶旁郡之闕守擇賢者而拊循當問途之話別見¶
君意之悲辛謂金蘭之分篤迺黯黯於臨分何期嬰¶
此沉痼鬲生死於斯辰驚訃音之聞耳屑衰涕之紛¶
紛竟絆驥而弗展鎩風翮於乗雲望靈輀之戾止寓¶
<pb:KR4d0261_SBCK_072-12a>¶
哀悰於一尊¶
　　　衆官祭羅通判文¶
惟公螢牎種學足用三冬泚筆成文有作者風登名¶
鴈塔騰譽儒林牛刀小試卓魯銷聲遂駕星屏益崈¶
厥稱逺佐南海人仰盛德䆒心吏事何枉不直攝麾¶
新昌少借循良遐萌相欣召父南陽仁者必壽孰詢¶
彼蒼嗚呼哀哉某等或以游宦同君子寮或以道義¶
結金石交彌年相從見謂傾盖河梁銜杯黯然于邁¶
期以數月拏舟相㝷服集承塵遂聆訃音失此吉人¶
誰不悽惻泄哀斯文有淚濡帛¶
<pb:KR4d0261_SBCK_072-12b>¶
　　　祭韓權郡文¶
嗟嗟少汲韜負軼才學耕文穫續羙中台人避劇煩¶
君曰我願蚤佽外臺聲埃㴆顯題治中輿絆驥未展¶
攝麾端溪治如畿甸燭抉隠藏貪愞股弁慈父蜚謡¶
吏具丕變暫臨恩平飲惠胥賀天不仁逺子服兆旤¶
昔者桂林實始識君相示肺肝似蘭斯薫謂冝振翮¶
乗凌髙雲齎志盛年訃駭𥘉聞厚終恤孤矢心古人¶
斗酒則菲攪酸莫云¶
　　　衆官祭韓權郡文¶
惟公有瘉人之才見施於爲政有汲古之學見許於¶
<pb:KR4d0261_SBCK_072-13a>¶
倫等器利盤錯牛無肯綮銖兩藏姧免不可幸民手¶
額而感惠吏重足而遷行故康恩兩州之治獨寡二¶
於五領問千里之長途庶齧䣛之一騁嗟秀木之摧¶
風遡泉臺之夕景嗚呼哀哉某等金蘭心叶膠&KR0238;情¶
親懷話言於疇曩狎杯酒之殷勤昔公之別渌波𥻘¶
𥻘今以柩來瘴苑復春棲淚目睫文不槩悲再拜一¶
酹公其中之¶
　　　墓祭韓權郡文¶
儒采兮雅言分索兮彌年彼蒼兮殱良芝焚兮蕙歎¶
瞻召父兮杜母有善政兮差肩楊芳兮耀逺傳循吏¶
<pb:KR4d0261_SBCK_072-13b>¶
兮不刋朱明兮換律瘴草兮荒煙寄遺骨兮南紀俟¶
後人兮謀遷想平生兮棲哽漬薄酒兮澘然¶
　　　又同寮祭文¶
嗚呼尺波電謝今昔同悲嗟我吉人而止於斯遺愛¶
在民棠苃四郡較徳松銘方來傳信有夜者臺有潜¶
者隧埋玉南荒執友攬涕魂兮歸來歆此一醊¶
盤洲文集卷第七十二¶
