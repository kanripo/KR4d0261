# -*- mode: mandoku-view -*-
#+TITLE: 盤洲文集
#+DATE: 2015-09-23 10:23:23
#+PROPERTY: JUAN 31

<md:KR4d0261_SBCK_030-11b>¶<md:KR4d0261_SBCK_031-1a>¶
<pb:KR4d0261_WYG_031-1a>
欽定四庫全書
　盤洲文集巻

三十一¶
　　　　　　　　　　　　　宋　洪适　撰
　　記二¶
　　　碧落洞記¶
自通天巖南行六七里有洞曰碧落前後穹壁堵立¶刳
中如虹橋有澗水從南來西折直貫而東廣或倍¶尋或
數㝷深不及仭觸石有聲如鳴環如奏琴多石¶鰪魚班
<pb:KR4d0261_WYG_031-1b>
班然白黑成文羣嬉若無人乳蓋殊状垂光¶紺爛洗雲
茹日山含餘滋水南一石高丈餘其巔有¶蛻骨後人斲
函以周之登其西崖可望兩崖中斷規¶往不克水北地
平坦可陳几席咸植杖而休焉是日<md:KR4d0261_SBCK_031-1b>¶也氣淑風柔長松
老榕分影入懐心由境清埃壒自¶逺茗退抵上流書杯
浮之令曰得一字者酌一分衆¶皆離坐蟠石接杯第飲
數多者則雜然以笑雖事未¶方古而歡亦自足洞口有
蹲石具吻鼻曰蟾蜍惟肖¶外有穴名雲華室燭而進可
<pb:KR4d0261_WYG_031-2a>
十許丈石中綻如户隙¶小竇在旁皆不可入昔有燔薪
通天巖者煙自室中¶出唐周䕫謂之到難予以省親嗣
嵗再至則到殊不¶難也桑榆收照僕駕請迴循澗東北
行采甘菊香留¶舌本返顧猿鳥樂不汝如涉澗穿叢蘆
出松徑不一¶舍到郡<md:KR4d0261_SBCK_031-2a>¶　　　城廣州記¶
域民必以郛郭作室必以牆藩三尺童子且知之不¶足
乎列也莒恃陋而城惡不治浹辰失其三都春秋¶書城
<pb:KR4d0261_WYG_031-2b>
二十有九或妨農或踰制穀梁子曰凡城之志¶皆譏也
孫叔敖築沂量功命日不愆於素君子韙之¶蓋天下之
事宜為而不為則廢未可為而為之則弊¶為可為於可
為之時則利桐廬方公以奎文之直總¶戎南海明而恕
威而不猛剗剔秕蠧日無逋事圄犴¶屢空枹鼓沈聲郡
有中城合東西而三其周十有九¶里自中興洗兵典邊
者寢扄弛柝弗以復隍遊慮雉<md:KR4d0261_SBCK_031-2b>¶堞圮剥不縋而登灌木
盤根上侵睥睨仍遭颶風闉¶闍頓仆重門夕不可閉越
<pb:KR4d0261_WYG_031-3a>
其閾若将壓焉主鑰吏無¶以誰何姦宄衆迭請公猶靳
未議紹興二十二年秋¶盗發章貢公既禡牙遣師曰城
也時哉則増陴繕關¶躬行廵功鎧甲弓刀廼敹廼礪盗
果掃蟻穴南鄉闖¶我五嶺既攻大庾諜者知吾有備而
官軍且至遂解¶圍宵遁公不以盗去徹警授規七邑屬
役賦丈料材¶訪工官出竒羨纎介無斂斤斵塈塗弗抶
自勉以明¶年正月克成闔以枚數者五十四井幹烽櫓
以楹計¶者二千四百三十有四木甓壯堅金革剛壽足
<pb:KR4d0261_WYG_031-3b>
以耐<md:KR4d0261_SBCK_031-3a>¶悠永藺石渠答以守之具靡闕山谷老穉始至近
郊¶遙望辟易色然曰豈山移蜃吐耶徐而察之則麗譙¶
曲敵一新於崇墉之顛也乃相與歌曰我有荆榛公¶薅
翦之我有茅茨公安堵之輿梁既成如蹠通逵提¶閼既
作舟遷其危凡此巨防屋垣持持儵觀厥成役¶不我知
父我母我懼公之歸抑又聞之熈寧年諫省¶程公初築
西郛外臺閧然不息至内閣孫公葺三城¶於宣和中有
㫖漕臣同其畫而時病其擾今是役也¶畢而民驚之則
<pb:KR4d0261_WYG_031-4a>
材智方略瞻前豈不相萬某既墨筆¶記其事竊謂李勣
鎮幷賢於長城惟公文武備足折<md:KR4d0261_SBCK_031-3b>¶遐衝於千里外雖不
城可也然為可為於可為之時¶所以利後之人云¶
　　　賦歸亭記¶
南海伯方公撫封之二年因扞城餘力葺亭於高墉¶之
上疊巘前陳澄瀛旁立煙闢雲舒境與心逺舊目¶之曰
(闕/)居公以賦歸易之或問朱買臣衣繡而夸歸張¶季鷹以
蓴鱸懐歸陶元亮不能折腰而言歸今公之¶名亭者何
<pb:KR4d0261_WYG_031-4b>
曰買臣憔悴長安徼幸郡紱大喜過望直¶欲駭邸吏驕
故妻而已季鷹栖栖一王國掾事非其¶賢故寓物解印
綬去我公自中都官三握使者節再<md:KR4d0261_SBCK_031-4a>¶秩二千石連牧二
廣幕府尊嚴僚佐将士走階戺企¶光塵豈斗米而羈官
者視朱子五十當貴纔丘垤耳¶蓋人方以筆橐期公而
公謙不自滿非逐逐然務禄¶者縁飾餘閒登臨徙倚北
望中州有征夫前路之問¶想客星之釣臺記詩翁之舊
隠躍然動歸歟於中公¶之心則然也唐鄭權以秋官常
<pb:KR4d0261_WYG_031-5a>
伯抗節斯鎮朝士賦¶詩祖之韻必以來字韓子序之曰
欲其成政而來歸¶疾也某之意云爾客曰然遂以書於
石¶
　　　師吳堂記¶
嶺以南廣為一都㑹大賈自占城真臘三佛齊闍婆<md:KR4d0261_SBCK_031-4b>¶涉
海而至嵗數十柁凡西南羣夷之珍犀象珠香流¶離之
屬禹不能名卨不能計其俗逐錐刀顧利而背¶義其地
去中州最逺毁譽之實或不上聞彈冠者玩¶物奪志素
<pb:KR4d0261_WYG_031-5b>
絲之聲損焉自飲泉石門丕變遐習表然¶與夷齊爭光
千載仰之如秋月氷壺聞其風靡不以¶四知自飭若宋
廣平盧奐李朝隠之倫咸有淳則皆¶塵其後矣先時廣
人鬻物於官率不得讎紹興辛未¶桐廬方公以鷺序之
舊自桂林移節來鎮班録之初¶以尺板掲免行之令約
官屬授適市者於是斂手無¶犯公私不二價罷閱貨之
賄償槁梅不以粤裝遺子<md:KR4d0261_SBCK_031-5a>¶孫類皆方駕前躅政成多閒
畧舊址作新堂不取遊¶觀為名而以吳公為師可謂知
<pb:KR4d0261_WYG_031-6a>
所勸矣夫奕者必師¶秋射者必師羿治蒲必師子路治
潁川必師韓延壽¶使治廣而曰吾以子路延壽為師則
迂矣雖吳無尊¶主興邦之業見諸立朝然厲操律貪在
廣無出其右¶亦猶佩韋弦者各捄其失非若齊人知管
晏而已前¶史載治廣者必褒其清匪以循良明允之政
為可畧¶蓋清於廣為難也堂為屋五楹下臨方池芙蓉
藿蘼¶間見竝蔕其西有亭曰緩帯有齋曰舫其南有亭
曰¶瑞蓮其材得諸繕堞之餘其役則黥其工則傭其費<md:KR4d0261_SBCK_031-5b>¶
<pb:KR4d0261_WYG_031-6b>
則官其經始以癸酉三月之丁未其成以五月之辛¶夘
雖華不越制而雄爽靚深可以稱連率之居而洗¶海濱
之陋公斂惠洊嵗百廢具舉令行於户庭之上¶而人樂
其生於田野之間街談巷語惟恐公一日捨¶之而去也
今将迴策帝城駸駸顯列彰施藴蓄兼善¶宇内後人思
公而不可見來仰斯堂曰此方公之甘¶棠也皆當肅然
汛掃必葺尚何翦拜之有¶
　　　恕齋記
<pb:KR4d0261_WYG_031-7a>
吾友桐廬方稚川端士也造其室左琴右書坐胡牀¶揮
麈尾香鼎茶甌相對所談古今成敗人物賢否文<md:KR4d0261_SBCK_031-6a>¶章高
下而已終日達夜無禄利一語其於人非必輔¶君如臯
伊傳道如顔孟字民如黄韓行師如穰苴太¶公然後為
至有一善則稱不容口於文非必欲鼓吹¶五經黼黻河
漢而為工隻字之妍無不擊節故持甚¶高之論執春秋
責備之法者聞稚川之言有慚德嘗¶曰吾少也性褊且
急凡應接指呼之際小不惬意則¶怫然於中如有物蔕
<pb:KR4d0261_WYG_031-7b>
芥不能茹也久之益不自樂因¶泮然悟曰天下事孰能
盡如人意耶而吾一日間十¶不恱者八九為吾之方寸
何約結如是遂法佩韋之¶戒名所居曰恕仰觀俯思期
於允蹈始時勉强矯揉<md:KR4d0261_SBCK_031-6b>¶徐而安行之以厚省躬以約待
人詆娸相忤各以理¶遣昔者之愠今者之和為方寸者
廼泰然以適有與¶吾道同志合者又推是而告語之子
不可以無説予¶曰斯理明甚多辭則贅夫拔逐蠅之劔
不如受汚羮¶之衣覽擲樏之鏡不如善遇溺灰之吏察
<pb:KR4d0261_WYG_031-8a>
淵中之魚¶不如耗雀鼠之不問所謂一言可以終身行
之者聖¶人豈欺我哉¶
　　　癡拙堂記¶
上系統二十有五年悼諾仕者以了官事為癡履忠¶信
為拙䇿士以問越明年恩平守清江傅公酌斯㫖<md:KR4d0261_SBCK_031-7a>¶以目
其堂屬予為記予嘗恨以子墨薄技由捷徑躐¶取一第
不得奉大對幸公之請一吐之蓋作車欲其¶行陸刳舟
欲其濟川否則薪之可也梓人不知繩墨¶庖人不閑刀
<pb:KR4d0261_WYG_031-8b>
匕酒人不辨麯糵則易之可也建官賦¶職豈使飫嬪息
而謀田宅耶自典午世衰抱甕捉麈¶煽浮虚之談以偃
蹇為高猖狂為達始有癡兒了官¶事之語夫亘地之廣
民編之夥使能者袖手不才者¶具員以饕禄事棼如絲
矣十室必有忠信乃詆以為¶拙則挾私飾詐之風競起
散醇以澆奪慤以偽欲望¶艾安猶跛&KR1698;而陟嵩岱也昔
夫子嘗為委吏矣嘗為<md:KR4d0261_SBCK_031-7b>¶乘田矣亦必當其㑹計遂其牛
羊不聞其有癡之説¶又曰言不忠信不可以行於州里
<pb:KR4d0261_WYG_031-9a>
不聞其有拙之説¶仕而不師夫子名教之罪人也公當
中興之初操漢¶節使不測之鄰固已行其忠信不負乎
官事矣今攝¶麾海漘能不鄙夷其逺既自警又以激居
位之士則¶仰公之堂怠者勉於力嚚者返於朴以副吾
君憂治¶之意此春秋之法宜可褒也¶
　　　爽堂記¶
真陽五嶠之醜地也郡城不百許步纔足周守居曽¶巨
室垣墉之不若其民茨竹為屋人豕雜揉四壁不<md:KR4d0261_SBCK_031-8a>¶墁一
<pb:KR4d0261_WYG_031-9b>
室張燈則光浃比宇紹興癸酉於是家君謫七¶年矣某
再至亦四換卉衣初寓法林寺濕燠庳窄出¶門茅不見
人四旁皆狐虺所穴瞿然惟盗之患今春¶始以四十萬
得馮氏故廬倚山作阯繁木䕶其後家¶君枕疾既久足
未良行居之即心開目明疾亦少間¶某絮劑之隙理䇿
躋巘則放然有丘壑之趣失其身¶之在瘴霧中也面北
有小堂昂首舉踵覬天渙之來¶御親輿以返遂謂之企
歸作亭於南倚牕寄意故以¶南寄標其顔其左有二離
<pb:KR4d0261_WYG_031-10a>
支高贏四㝷茂葉重重如¶蓋南荒多暑休其下赫䂀不
能邇西山横前煙除雨<md:KR4d0261_SBCK_031-8b>¶歇則遙岫崈壁或立或奔怪竒
綿延呈衒天巧於是¶立屋四楹曰爽堂有菊數本直籬
之東誦悠然見山¶之句遐景若人輕去印組如脫屣則
韁鎖安能阸我¶治小軒以思陶為名登梁之日有文曰
九夷欲居況¶在王略一日必葺少安老親非虚語也¶
　　　慶善橋記¶
中番城有湖曰澹浦大堤横絶屬市西輔小堤湖判¶而
<pb:KR4d0261_WYG_031-10b>
三唐為放生池自刺史顔魯公始我宋景祐中文¶正范
公名堤之橋曰慶善而屋之後百有七年尚書¶郎丹陽
洪公揭使者節考故迹請於朝而俞居亡何<md:KR4d0261_SBCK_031-9a>¶橋與堤寖
圮屋腐且偃又八年公佩州魚既合左右¶契益嚴魚盗
之禁植以芙蓉幽䕃動物㑹浮圖氏法¶照勸民財治堤
照死惠才徳滿繼之公慫惥以迄其¶成碈甓堅剛如履
周道而橋而亭檐楹華好行人排¶肩知泳游樂沈竿續
蔓交臂更心恩鰓盈牣騰舞後¶先挈三牽兩今昨禍去
<pb:KR4d0261_WYG_031-11a>
明珠雙來絶意望報湖上有¶大蘭若即晉王使君恢故
廬舊祠其中公始等諸命¶祀凡禱賽必詣焉昔者渠以
鄭名城以光禄名里以¶高陽名亭以孟名皆因事有紀
斯橋受名於百有七¶年之前而公之字已兆豈橋之葺
廼待公而顯耶公<md:KR4d0261_SBCK_031-9b>¶於書無所不讀讀必立訓傳資以飭
吏決事并包四¶科洊臨吾州嵗滿借一液枯耘弊謠匝
於下今将更¶治廣漢布颿而西不可再於是州民洪某
抒輿人¶之情伐石筆事使具瞻扁榜召棠之思不替作
<pb:KR4d0261_WYG_031-11b>
詩曰¶湖紋縷縷相忘圉圉人見魚樂兹橋之下車徒憧
憧¶戾止融融魚見人樂兹橋之中人不魚貪魚無人驚¶
我公之政清浄艾寜帡幪芙蕖衣被蔆藻彼河伯氏¶族
衍以老擊水滃雲徃從神龍變化甘霔長為年豐¶公多
受祉鮐背兒齒匪柱匪梁孔甘斯棠¶
　　　萬卷堂記<md:KR4d0261_SBCK_031-10a>¶同郡張伯壽學䆳而根談壘彌堅㩁古訂今聽者舌¶本
為强下至黄老稗官叢𤨏之說滚滚不窮暇日踵¶其門
<pb:KR4d0261_WYG_031-12a>
升其堂則緹帙縹囊鱗貫櫛比左右環列而以¶萬巻名
之使人如¶執熱者之思濯清風弗造次忘乎心故稡於¶¶
百餘嵗鉅儒翼其道鴻筆鳴其文螭坳所紀金匱所¶書
嵐齋松牕之所篹削方殺青日紛月牣好事者汲¶汲而
求之終其身不能以盡致世之昧者侈金珠袤¶阡陌以
為是潤屋肥家之䇿聞韋賢語則曰若此其<md:KR4d0261_SBCK_031-10b>¶疎闊也間
有垂籖駢架雅雅未觸以市夸名釣虚譽¶亦百無一二
伯壽簡心端思他無嗜玩旁裒博訪惟¶恐奥篇異牘之
<pb:KR4d0261_WYG_031-12b>
不我有手鈔目校黄墨謹嚴潄其華¶而味其腴賾其要
而騁其妍俗客鼎來未始塵滓斯¶堂也或曰張君兀兀
兹久進未能取一第以施其志¶退無負郭之疇可以躬
其耕書多奚為吾應之曰志¶於燕者不返斾於晉郊志
於蜀者不弭楫於楚澤志¶於道者豈以世勞自榮為之
言耶伯壽之心子何知¶伯壽名谹紹興乙丑鄱陽洪某
記¶
　盤洲文集卷三十一
