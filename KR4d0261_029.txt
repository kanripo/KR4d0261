# -*- mode: mandoku-view -*-
#+TITLE: 盤洲文集
#+DATE: 2015-09-23 10:23:23
#+PROPERTY: JUAN 29

<md:KR4d0261_SBCK_029-1a>¶二十九¶
　　　　　　　　　　　　　宋　洪适　撰
　　賦　　　　　　銘　¶　　　　　贊

　　偈　　　　　　雜文¶
　　　銀條魚賦¶
兹銀條之小魚實羣遊於深水闖雙目之如漆體潔¶白
其無比絶肺腸與鱗腮信清瑩之堪美盈一掬之¶十百
<pb:KR4d0261_WYG_029-1b>
唯銖兩而已矣昔季鷹乘秋波之月明浮扁舟¶以半醉
簇銀絲於金盤曽不聞於用爾子陵當春瀬¶之濤澄垂
長竿以香餌偉巨鬛以登來爾不聞於一¶至既不足以
上嚴公之鈎又不足以簉張子之味唯<md:KR4d0261_SBCK_029-1b>¶醢瓿之是宜乃
溉鬵之所棄我聞北溟之鵾其身大¶乎千里又聞東海
之鯨吞長舟於寸晷彼何為而若¶斯爾何為而至是信
天賦之差殊知人才之亦爾¶
　　　惡蠅賦
<pb:KR4d0261_WYG_029-2a>
伊蟲族之至㣲獨飛蠅為可惡閧類至之惡聲扇朋¶來
之弱羽方炎晝以赫曦擁火輪而停馭汗浃體其¶漿流
邈清風之遐(缺/)就枕簟之氷霜庶少逃於烈暑¶汝於此
時廼縱黨類或撲面以縁髯或循肱而集股¶扇屢拂以
復來睫欲交而忽寤徒困頓以神疲寜周¶公之可遇此
庫狄伏連所以杖扣閽人使無得暫入<md:KR4d0261_SBCK_029-2a>¶於庭户者也又
若疥癘始生瘡痍見苦纔流潰以未¶乾正痏瘢之小愈
汝於此時羣來莫禦俱逐臭以㝷¶腥爭穿裳而入袴吮
<pb:KR4d0261_WYG_029-2b>
膏血以自肥叢肌膚而交互徒¶手倦於驅除終無由而
得去此王思所以拔三尺之¶利鋒髮衝冠而震怒者也
彼令節與佳期正鼎來於¶親故窮水陸之珍竒列果肴
兮脩脯染指方嘗張頥¶未哺汝於此時往來旁午或沉
溺於壺觴或循環於¶匕箸致嘉客之惡嫌委杯盤而不
顧咸失色以輟飡¶豈玉山之可仆此武元衡所以舉扇
而力揮訝其來¶之何遽者也至於器皿牲肴瓶罌酢酒
倘防守之不<md:KR4d0261_SBCK_029-2b>¶嚴或盖蔵之少露汝於此時引朋召侣悉
<pb:KR4d0261_WYG_029-3a>
投隙以尋¶香竊羶芬而為蠧纔旋踵以踰時已孳生之
無數既¶醜類之滿盈致所蔵之臭腐此歐陽公所以切
齒而¶疾憎遂援毫而成賦者也以至變亂黒白恣為㸃
汙¶無異䜛人䝉惑明主毁正譽邪肆其疾妬排拫燕公¶
鐫詆裴度拔仙客於河湟寘延齡於省部有如漢室¶之
恭顯有如唐朝之林甫此戎子駒支所以辨晉國¶之責
辭賦周詩而借諭者也悲矣夫汝軀雖小汝害¶實巨汝
量易足汝多難拒胡為營營欲何之以取嫉¶貽憎於率
<pb:KR4d0261_WYG_029-3b>
普我聞周公翊賛文武驅猛獸入深山躋<md:KR4d0261_SBCK_029-3a>¶烝黎於安堵
設官屬以成書垂後王之儀矩射鳥張¶庭氏之弓除蟲
擊壺涿之鼓或掌覆天或職熏蠧雖¶蛙鼃之聒人亦洒
灰而不恕何於汝而獨遺豈𦕈末¶而不數寜分職之有
虧抑編傳之脱誤我思古人必¶不汝弃嗚呼若鳳鳥之
儀庭與麒麟之郊舞常曠古¶以不來亘千齡而莫睹惟
汝物之可憎乃羣飛而類¶聚信端士之間生嗟壬人之
塞路惟屈指於秋來鼓¶西風於寰宇縱汝類之夥多終
<pb:KR4d0261_WYG_029-4a>
飄零於何處¶
　　　書架銘¶
朝而出賓寀櫛退於室簿書桎不有緗帙孰起裝懐<md:KR4d0261_SBCK_029-3b>¶之
疾¶
　　　書板銘¶
孰圓非規孰方非矩木從繩匠可斧羌先生兮㑹稽¶楮
嬪然來兮累三五孰能使之鵷其行而鴻布有典¶則兮
我作古君子檢身兮視兹度
<pb:KR4d0261_WYG_029-4b>
　　王君所居三銘¶
　　　愚軒¶
山烏可移我志不輟佛烏可為我禪不滅用智蠹心¶巧
不如拙¶
　　　癡室<md:KR4d0261_SBCK_029-4a>¶自癡莫知人癡孰治(平/聲)名室以癡其癡則非¶
　　　丈庵¶
癡者見之之謂癡愚者見之之謂愚不癡不愚入丈¶庵
<pb:KR4d0261_WYG_029-5a>
而趑趄¶
　　　龍興寺鐘銘¶
大雲龍興古招提鐘璺弗考歲屢移雲門九世守日¶師
慫惥檀越歡喜隨鳬氏範金侈弇冝六時警發聲¶法槌
大地震動人天知劍輪息苦刀山隳功德無邊¶不思議
紹興作之發配支青牛御辰帝乘離顯允方¶叔䕶法時<md:KR4d0261_SBCK_029-4b>¶　　　徐彦立琴銘¶
嗌息者鹿鹿踵息者神之谷有人焉妙乎吐納而託¶諸
<pb:KR4d0261_WYG_029-5b>
可絃之木籟逺則韻林流長則源深幽幽而愔愔¶是之
謂不窮之音¶
　　　李冝仲見見堂銘¶
見乎小而不見乎大見乎外而不見乎内彼以為明¶我
以為晦孰升此堂不求甚解¶
　　　潜玉亭銘¶
郏石山在荆門之右百歩泉發其麓南北異𣲖相傳¶其
南出玉其北出珠故李衛公詩云明璣難秘彩美<md:KR4d0261_SBCK_029-5a>¶玉詎
<pb:KR4d0261_WYG_029-6a>
潛珍介泉有茅亭風侵日漏胡牀不可設因為¶更張題
以新榜荆山蓋結緑所産卞氏抱玉巖又在¶畺内則山
之有玉較然著明矣崇寜年巨蚌夜逰於¶北泉光彩四
燭獨南衆能潜珍不露也銘曰¶
玩西麓之甘泉匯津津之寒碧紛觸石以噴珠非纎¶㣲
之㸃滴湛澄清而莫滓無龜魚與蝦蛭閧朝昏之¶罌缶
神龍蟠而興澤行百里以成川畆一鍾而冝稷¶崒青嶂
於中天以英瑤為山骨寜瞭然以求沽不願¶為環玦意
<pb:KR4d0261_WYG_029-6b>
抱璞而深潛懼獻者之遭刖彼卞子其¶太愚不如葵之
有智苟博識之背馳曷不懐寳而逝<md:KR4d0261_SBCK_029-5b>¶三自粥以見珍抑
未償其滅趾信哉兹山之靈請埋¶光而鏟采長借潤於
泉源恵我民於億載¶
　　　冩真自贊¶
智不智愚不愚自見其臞而不見其腴外之臞人可¶以
模中之腴果何如雖然(缺/)　　　　而不失則非¶吾徒¶
(缺/)　　龍興寺(缺/)師為方廣州冩真求為之贊
<pb:KR4d0261_WYG_029-7a>
魁然其容充然其中不形喜愠惟桐廬方公青油客¶散
牘去其按坐維摩牀念珠一串以善鑄凶昔盜今¶農雖
使千佛出世所以化人則同<md:KR4d0261_SBCK_029-6a>¶　　　報庵十六尊者偈¶
紹興丙子閏十月癸亥孤洪某等為先公尚書作十¶六
尊者相稽首説偈¶
我等痛貫心歸命諸尊者願以大利益作我罔極報¶
　　　棄猫文
<pb:KR4d0261_WYG_029-7b>
洪子適武林館黄氏逆旅屏燭未頃羣鼠縱横厥聲¶萬
狀及旦乃止主人有猫而不能捕因為文以棄之¶天賦
羣物兮介毛鱗翼人所字養兮資其有益若馬¶可以馳
驅若牛可以墾殖犬有弭盜之功雞有鳴晨¶之德鴿之
傳書鷹之摯擊凡若此者故所以居人居<md:KR4d0261_SBCK_029-6b>¶而食人食彼
鳬彘無所施其勞是以供人之烹炙惟¶兹猫焉捕鼠為
職熱則肆乎温凉寒或登於寢席魚¶肉膏粱飫充其臆
念此逆旅曷其多鼠乘夜伺昏羣¶遊類聚方切切以穿
<pb:KR4d0261_WYG_029-8a>
墉俄累累而循戸騰踐裀褥反¶覆器具或齧我衣或食
我黍鬭暴喧呼縱横黨與余¶欲投而忌器余欲射而鮮
弩撫几之不能畏揮杖之¶不能去(上/聲)将謂主人有某某
氏之風故使惡物得以¶集其羣侣因熟寢以終宵恣㣲
蟲之旁午旦召主人¶歴諏其故主人告余有猫四五飼
養彌年孱不能捕¶余謂主人來吾語汝汝豈不見夫國
家之設官乎寵<md:KR4d0261_SBCK_029-7a>¶以高位畀以厚禄相圖治於朝端将折
衝於邊服外¶臺澄案於列城守令撫柔於萌俗負辭藻
<pb:KR4d0261_WYG_029-8b>
者躋翰墨¶之選厲威槩者列彈劾之屬善心計則司貨
財明枉¶直則尸刑獄凡厥庶僚各庀其局一有曠瘝旋
跬屏¶逐人尚如然况於㣲畜胡為汝猫乃䝉含育彼既
不¶能咋喉而使之跡絶人不能遊堂而使之安穴猶乞¶
食以求餐敢張頥而伸舌非罷懦之弗堪殆尸素而¶饕
餮今汝椸無全衣室無全器以穿屋為常以盜肉¶為易
致隂類之公行宜汝猫之獲戾曷不投逺地而¶迎善捕
者代之則将殺鼠如丘而庶㡬安枕卧矣主<md:KR4d0261_SBCK_029-7b>¶人曰唯
<pb:KR4d0261_WYG_029-9a>
　　　竹奴文¶
洪子以畏日虐晝几案如爐乃下竹榻寘庭之隅設¶蘄
簟與筠枕将逭暑於須臾卧既久以不寐汗如漿¶而浃
膚揮圓箑以腕脱咀堅氷而口呿榻枕簟之三¶子俄趨
進以來俱同辭而言曰走之鼻祖宅於渭墟¶有地千畝
富埒侯租釣月北海者徯英主而赴風雲¶之㑹龍躍葛
陂者委功名富貴而高蹈天衢逮後來¶之孫稚遂枝分
而𣲖居走家寒而族冷無紹介之吹¶嘘顧以凉德而猥
<pb:KR4d0261_WYG_029-9b>
叨親近誓将盡節以簉夫䑓輿今<md:KR4d0261_SBCK_029-8a>¶君流汗四洽氣欎不
舒走等烏敢緘舉類之口而不¶告君以良圖走族有竹
氏夫人者性不熱中形狀魁¶梧儻受君之親倚可來爽
氣之虚徐君誠召而用之¶彰鄙言之非諛洪子曰俞吾
方思之已遣長鬚三子¶方退而竹氏至于洪子曰來竹
氏汝以斧斤成質遇¶熱見須凭肱據股縱意所如非有
鵲巢之德采蘋之¶職曷為而受夫人之呼人之稱汝既
以重誣汝輒披¶襟於汝安乎夫金烱有清明之鑒而疏
<pb:KR4d0261_WYG_029-10a>
徹侯之爵毛¶頴以翰墨之勲而掇中書之除汝非有功
有德可與¶二君子為徒今黜汝之&KR0427;稱而謂汝以竹奴
盍安名<md:KR4d0261_SBCK_029-8b>¶而謹分順主人之所驅無沮怍以觖望遂銜寃
歸憾¶於吾竹奴皇恐稽首而進曰抑何言與妾久懼駑
下¶而負乘将乞骸以裁書辱開陳而是正庸廸陋以鐫¶
愚雖不敏而自忻得斯名之不虗敢矢言以懐怨甘¶受
屏棄之誅¶
　　　戒蛇文
<pb:KR4d0261_WYG_029-10b>
丁巳漆月夜未一鼓氷輪湛然遡青霄而上洪子歩¶影
户外聞有物叢草間其聲漸逼少駐而視則蛇也¶余驚
悸流汗趨避它徑蛇知人之既逺乃奮怒軒屈¶齧噬草
木而去既歸因以誌之天産凶醜形軀不具<md:KR4d0261_SBCK_029-9a>¶蛇韜其足
虎削其羽天胡然哉抑亦有故倘虎能飛¶使蛇善歩其
害於人烏可縷數惟爾毒蛇屈脅曲膂¶䆳澤重山種滋
品聚裒毒伺人巧噬迅取荐食善良¶甘飫胸府螫手斷
肱傷足去股苟或不然全體糜腐¶時及秋商其毒愈巨
<pb:KR4d0261_WYG_029-11a>
嚙草咀柯涎流沬吐偶觸死莖¶尚成疾痼門鬬傾鄭臺
遊釁魯其見猶妖况或相遇¶不幸與逢必就死所吾雖
(缺/)　罔思備豫月夕欣明¶披襟曵屨何期毒物潛窺暗
覷包蔵禍心乘我遵路¶褰鼻伸舌欲肆其怒天誘其衷
吾覺而悟厥毒不行¶騰矯而去吾與汝蛇非有怨惡我
不汝傷汝曷我妬<md:KR4d0261_SBCK_029-9b>¶惟汝凶孽不可開諭豈蜂蠆之能侔
信豺狼之不如¶人聞汝名毛髪森舉汝之害物誠出天
付吾今芟吾¶之庭謹吾之户不處暗室不近積莽與汝
<pb:KR4d0261_WYG_029-11b>
殊途不見¶恐怖我毋爾虞爾毋我懼汝毒雖多又奚所
措夫毛¶鱗害人侯鱷侯虎或遭斥於韓公或受誅於周
處鳥¶有鴆毒海南所賦雖銜毒以戕人終自膏於斤斧
豈¶造物之有私獨於蛇而容恕胡不聞叔敖殱汝而為¶
一國相高帝斬汝而為萬乘主知天道之疾惡欲世¶人
之去汝吾以空拳不能汝禦後有挟刀樵青執柯¶老圃
與汝相接謹無與忤彼肱一揮汝必僵仆汝能<md:KR4d0261_SBCK_029-10a>¶戒之人
孰汝顧汝或不悛人必汝捕汝血霑襟汝身¶為脯嗚呼
<pb:KR4d0261_WYG_029-12a>
哀哉毋忽斯語¶
　　　勸農文二首¶
今天子受命中興視民如子欲使躋富庶之域郡守¶勸
農於春郊遵詔㫖曰惟我南海之民或以商販而¶廢農
或以盗掠而廢農其從事田疇者又苟且鹵莽¶故耕耘
不以時荒蕪不加闢繼自今其子嚴父詔弟¶奉兄約各
厪身力田以受西成之穫使風移强悍賣¶刀劔服畎畝
則嶺表務本之俗與内郡齒不亦休哉¶古語云一夫不
<pb:KR4d0261_WYG_029-12b>
耕或受之飢豈有提封千里而可以<md:KR4d0261_SBCK_029-10b>¶滅裂穡事也嶺表
之人厥性媮墮而南海務末者尤¶衆故盈城負郭一皆
仰食旁郡烏可恃以為常耶每¶歲仲春郡守奉行上令
出郊勸氓延接父老犒以酒¶肉蓋欲丕變浮食興起農
功以稱天子道民之意其¶更相告語勤四體以盡地力
易荒瘠為膏沃則千箱¶之獲可以望也¶
　　　記夢¶
丁酉七月二十四夜夢至一蕭寺羽人環坐其一高¶吟
<pb:KR4d0261_WYG_029-13a>
云六十方買妾七十猶生兒旁人掩口笑老子知¶不知
予應聲答以一篇云桑榆景迫鬢毛蒼已過耆<md:KR4d0261_SBCK_029-11a>¶年去路
忙不把精神陪綺席從他歌舞競鮮粧掃除¶萬事身如
夢斷送一生心弗狂頼有清風與明月肯¶來相伴一爐
香茗飲清話須臾而散¶
　
　
　
<pb:KR4d0261_WYG_029-13b>
　
　
　
　
　
　
　
　盤洲文集巻二十九
