# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:00.728107
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 42
#+PROPERTY: FILE SB04n0459-042盤洲文集-卷第四十二.
<pb:KR4d0261_SBCK_042-1a>¶
盤洲文集卷第四十二¶
　章奏二¶
　　　招安海賊劄子三¶
今月二十七日據海船徒黨丁十二潘成陳十二賫¶
到頭首人殿前司逰奕寨効用王先等&KR0250;稱各有老¶
小無所供給兼爲請受不平逃走郷下作買賣爲活¶
爲見官司収捉緊急難以存居因而徃海同百姓一¶
行人船只借過徃船&KR0215;米粮供給口食即不曽刼盗¶
官司物件先爲見今年四月内得蒙都督相公鈞旨¶
𦍑出朱清訓練張弼秀才㳂海招安作過之人仍賫¶
<pb:KR4d0261_SBCK_042-1b>¶
夲府黄旗一面上書江淮都督相公招安在海作過¶
人船并牓文㳂海處貼掛是先於今年五月十八日¶
在海洋行使舟船到地名洋山収取水漿喫食只見¶
土豪陳立舎前貼掛牓文係是江淮都督相公鈞旨¶
招安榜上稱&KR0003;日前在海作過罪犯一切不問是先¶
當時収榜上船&KR0003;諭衆船首是江淮都督相公有榜¶
招安船衆人伴即便依隨先等有船一十&KR0215;計八百¶
餘人當日行使舟船到大七洋内仍見諸處寨下官¶
船不計其數隨後趕捉先等船&KR0215;至晚日夜失䑸各¶
自分散不知衆船下落先今賫押人船二&KR0215;靣闊一¶
<pb:KR4d0261_SBCK_042-2a>¶
丈八尺計一百六十餘人舡上有軍噐家事等投獻¶
都督相公府充水戰軍前使用先船内有老小單身¶
難爲㸔管乞差夲府訓練官前來㳂路管押人船到¶
府叅&KR0049;指揮臣以事非夲職不敢輒受令徑詣都督¶
府投狀其人云在明州時便有意招安但以路逺難¶
通來時船主令抱&KR0250;投告緫領恐前途艱阻身到行¶
府不得乞緫領所&KR0980;人管押人船前來不願官軍同¶
去臣憐其來歸却恐軍將貪㓛妄行擒捉遂受&KR0250;𦍑¶
人押兩名取船押一名徃都督府方欲遣行之間忽¶
云一人在路爲水軍所擒一人以此潜匿不敢出臣¶
<pb:KR4d0261_SBCK_042-2b>¶
恐其人猜畏舟復藏避遂請到水軍統制馮湛詢問¶
事因馮湛云海道與賊船十&KR0215;相值獲其三&KR0215;追五¶
&KR0215;至明州洋沉船而遁其兩&KR0215;不知下落今所投即¶
此兩舟是日馮湛管押捉到賊黨入城在路逢見同¶
伴一人遂行擒下馮湛旣押所擒一人到臣官舎所¶
藏人亦隨後前來臣遂喚三人到馮湛之前馮湛欲¶
借船一&KR0215;管押兩名前去取船其人云只乞緫領差¶
人自行駕船限在來日到岸馮湛見其言如此遂稱¶
更不前去臣所慮官軍利其財物别致生事或賊黨¶
驚疑移舟它徃遂更不令馮湛管押又慮其人反覆¶
<pb:KR4d0261_SBCK_042-3a>¶
再三以羙言啗之云汝軰多因啇販折夲無路得食¶
不得已求生國家愛惜人命夲無殺意畨人投降尚¶
自各與官職多方存恤况汝皆是夲朝人民都督府¶
已有旗榜招安汝軰逺來自投定作好官不湏疑慮¶
更生它心其人拜謝臣各巳犒設即差夲所使臣任¶
慶同兵級三名管押潘成陳十二前去取船及差人¶
管押丁十二前去都督府臣&KR0049;船到即親至江頭拘¶
収軍器以錢物酒肉等第犒勞令鎮江水軍差人防¶
邏聽候都督府指揮臣候船到別得具奏外¶
　　　第二劄子¶
<pb:KR4d0261_SBCK_042-3b>¶
今月二十九日酉時夲所差去使臣承節郎任慶取¶
押到招安人王先海船二&KR0215;到岸船面闊一丈七尺¶
在船首領以下一百四十七人内五人元係軍身餘¶
人並係温台州等百姓各是少壯雖王先稱願充水¶
軍使喚其間多有驅虜到人巳申取都督府旨揮或¶
行㨂放或候防秋事畢發遣臣逐一撫存犒設錢米¶
酒肉差鎮江水軍防護不致生事其船欲到鎭江府¶
數十里外逢見都督府緫轄福州海船使臣王城硬¶
將旗榜令受夲人招安拘欄占奪不肯放行臣親至¶
江頭差撥水軍歩將范浡西津巡檢劉憲文及弓兵¶
<pb:KR4d0261_SBCK_042-4a>¶
等人六次催取方始發遣前來其船内有&KR0083;甲一百¶
一十副槍刀弓弩旗鼓等軍器共一千五百六十八¶
件並係王城強奪前去見行追取所有逐人單名器¶
甲細數已開具申三省樞宻院¶
　　　第三劄子¶
臣准都督府劄子令將海船王先虜到人放令逐便¶
臣今月三日躬親至江頭喚上在船上人逐一審問¶
數内孫元等二十七人各乞歸郷再令王先審辨稱¶
係是新近虜到之人即非元来徒伴並各供責文&KR0250;¶
臣巳支散錢米出給公據放令逐便訖其見在人除¶
<pb:KR4d0261_SBCK_042-4b>¶
首領三十三人外其餘梢工水手八十五人雖亦有¶
係虜之人縁在賊中日乆各自欣然願充水軍並皆¶
強壯臣見行&KR0980;人管押前去樞宻使行府聽候指揮¶
　　　㑹計軍儲劄子¶
臣契勘淮東分戍諸頭項軍兵及新到歩軍司人馬¶
除就鎮江支請外月用錢十二萬七千餘貫米四萬¶
石馬料六千石臣取㑹到諸州見管數目筭計至九¶
月十五日終泗州有樁積米七萬石未係支遣之數¶
海州有米四萬六百石可給軍食一年有錢銀㑹子¶
五萬貫料七百石可支一月諸州共有米十四萬四¶
<pb:KR4d0261_SBCK_042-5a>¶
千石可支至十二月終有錢銀㑹子二十七萬貫可¶
支至十一月中旬有馬料七萬七千石可支一年並¶
係臣夲所節次改撥前去縁鎮江倉庫目今儲積及¶
諸州未到錢米並皆不多難以預樁淮上七月之費¶
今等待續到綱運及那减鎮江錢米趂未閉閘起發¶
過江准備歳前支費必無少闕所有來年軍用如遇¶
閉閘則依去年例候江東綱到就撥徃𤓰洲卸入新¶
倉令淮南漕臣宋曉措置津運或綱運不到則令陳¶
漢用浙西舟船將鎮江錢米運在𤓰洲津發所有漕¶
運必不致有誤軍期但軍前非泛支用並是就支大¶
<pb:KR4d0261_SBCK_042-5b>¶
軍錢物不可掯約臨期旋行措置科撥㐲乞睿照¶
　　　戍兵請給驅磨阻滯劄子¶
近准御前劄子戒敕幇勘戍兵借請因驅磨欠剰阻¶
滯事臣巳即時取到粮審院&KR0250;奏報訖臣尚懼聲&KR0003;¶
未至詳盡仰勤聖慮臣契勘鎮江諸軍岀戍自來不¶
曽借請亦不分擘劵暦毎遇差出即都統司量逺近¶
以人數移文緫領所預勘兩月或三月錢米毎軍逐¶
將攅𩔖姓名造成劵旁發到粮審院即時批放或出¶
戍日乆則又接續再勘除月粮米折麥錢并新添錢¶
米存留飬贍老小外其預勘銀子及公據係出軍之¶
<pb:KR4d0261_SBCK_042-6a>¶
日就鎮江一頓支請轉變錢物置辦路費及分留贍¶
家其二分見錢及口食米即就軍前逐旬支請至次¶
月全軍過勘大暦夲將即以出戍人預勘過錢米自¶
行按月囬落及軍馬還歸逐月隨衆勘請&KR0002;回歸在¶
預勘月分之内則以熟旁改界就鎮江支請更無合¶
併驅磨及回納不該欠剰等事與它處軍馬體例不¶
同或遇起發急速夲軍造劵不及臣尚有先次借支¶
應副者不敢使之怨望失所㐲望聖慈特賜睿照取¶
進止¶
　　　論招軍之弊劄子(隆興二年自淮東赴/行在供職上殿)¶
<pb:KR4d0261_SBCK_042-6b>¶
臣&KR0060;謂自古大有爲之君志先定則事必成然而事¶
貴乎成不貴乎速髙宗伐&KR0017;方三年而克之越王至¶
于二十載然後刷㑹稽之耻方䇿所書明驗可考今¶
日中興之事非無機㑹然而未遂恢復之㓛者豈以¶
兵未強而財不豐耶臣世受國恩無以&KR0024;報幸獲進¶
望清光不識忌諱輒以夲職而進狂瞽之言伏望陛¶
下赦其罪而聽之臣伏見今之士卒老疾幾半今之¶
錢穀枵竭可憂軍兵日得百金分其半以出戍旣不¶
能給其家又不能餬其口&KR0022;用無餘難以増益臣愚¶
欲乞選從臣衘威命徧至諸軍汰其老疾計所减之¶
<pb:KR4d0261_SBCK_042-7a>¶
數量均百金之人庶其驩心踴躍銳氣増倍或謂兵¶
貴虚聲何自苦而示寡此徒自欺爾又諸軍之籍虚¶
僞相仍今旣未能一洗舊弊則新弊不可不革軍效¶
𣵀刺其來巳乆掌兵者尚猶盗贏餘以爲田宅之資¶
苞苴之奉況蕩然不加繩察乎效用日得之鏹三倍¶
於兵故近年應募爲兵者甚少而爲效用又不刺手¶
雖有臣寮申請而將帥不復遵行姑以楊州帥司言¶
之所謂效用陸百拾肆人歳費大農錢幾㭍萬緡米¶
陸阡石但能挾弓&KR0018;劒助帥臣騶從爾又鎮江大軍¶
一日發營中子弟數百輩喝名于緫領所便入武勇¶
<pb:KR4d0261_SBCK_042-7b>¶
伍中&KR0002;今日稱甲明日稱乙何以辨之臣愚欲乞先¶
降詔旨赦其虚昌之罪命所遣官凡未刺者俱刺之¶
淮郡所招令都統司擇偏禆分掌毎滿百人則行撥¶
𨽻而兼聽所招帥守節制仍乞在内則承旨司在外¶
則緫領官季以新招之數申上有違新降三七分招¶
軍旨揮必罰無赦如是則兵可習而強財可省而豐¶
此而不革則軍籍益僞國費益屈無以善其後矣伏¶
望聖斷謀之大臣盡革積習之弊庻幾千慮一得少¶
副陛下中興之志干犯宸嚴臣不勝萬死¶
　　　論東人來歸事冝劄子¶
<pb:KR4d0261_SBCK_042-8a>¶
臣嘗委曲詢訪東人來歸之故或亡命山澤爲彼指¶
名者或仍年旱蝗不能捄死者或親故南來牽連訹¶
誘而至者其人盖以無兵刃衣甲不可嬰強虜之鋒¶
故欲藉王師歸雄其郷報復剽掠伸其素志然扶老¶
携㓜流徙失業口累之衆者衣食不能自給間有所¶
携皆輕價以售之貧者則三五爲群収㭘弃菜於巷¶
陌之間官雖計口給粟一家不踰五斗兵將又或折¶
辱之恐無以固結其心近者鎭江有裒錢買舟欲逸¶
而獲者臣慮其日夜企而望歸迫於飢寒計出無聊¶
乗𨻶伺便反以爲害欲望聖斷思患豫防參酌漢五¶
<pb:KR4d0261_SBCK_042-8b>¶
屬國𣈆宋僑置郡縣之冝專設官吏使之各有司牧¶
懷我樂土不致蜂蠆作於懷䄂天下幸甚取進止¶
　　　納供軍綱目劄子¶
臣駑鈍無庸誤&KR0013;使令緫軍賦于江淮之上值師旅¶
増益財用窘闕黽勉二年僅逃罪戾今蒙㤙歸班凡¶
供軍之事不敢枝蔓吏文以瀆乙覽敢刪取綱目爲¶
要略一編納之閤門㐲望聖慈俯賜宣索取進止¶
　　轉對劄子¶
臣准御史臺牒輪當今年五月一日視朝轉對湏至¶
奏聞者右臣仰惟陛下踐阼以來務崇儉徳始講郊¶
<pb:KR4d0261_SBCK_042-9a>¶
丘之禮專以誠意交神塞明車輿儀衛下至官吏賜¶
予率從撙節臣職在太常不容箝嘿切謂古今不相¶
㳂樂金石八音不入時俗之耳故通國無有習其藝¶
者而聽之則倦且寐獨以古樂用之郊廟爾昔者竽¶
工皷貟不應經法者孔光何武蓋甞奏罷於漢代前¶
史是之今所用皷吹警&KR0163;諸工凡一千一百五十有¶
九人有司巳乞三分減一獨是肄習踵例尚存九十¶
八日夫驅㳺手之人摐金擊石不當律令顧亦安能¶
使鳯儀而獸舞而所用日給之繦爲緡一萬三千三¶
百有竒誠爲虚費臣愚欲望聖斷只令肄習一月亦¶
<pb:KR4d0261_SBCK_042-9b>¶
可以成聲中節不致闕事殆督費之一端也謹録奏¶
聞伏候勑旨¶
　　　禮部論王振服色劄子¶
臣契勘夲部見行右宣義郎致仕王振乞引用覃㤙¶
改轉服色事朝廷送下指縁夲人元係靖康元年¶
於客人處買到代州納白米空名將仕郎&KR0024;帖經開¶
封府書填續因男修武郎王洙遇㤙累封至宣義郎¶
昨來吏部勘當檢准紹興十三年旨揮納錢及六千¶
貫之人許行注授無人願就殘零闕據夲人齎到紹¶
興七年行宫吏部告示照得係納錢及六千貫之人¶
<pb:KR4d0261_SBCK_042-10a>¶
依前項旨揮合行出官某切詳所繳行宫告示係夲¶
人自陳稱有朱鈔見得納米價錢當時吏部爲無元¶
書填官司申&KR0250;及公據令依去失法召知識官二貟¶
委保方許參選夲人一向不曽召保到部&KR0002;使可以¶
注授殘零窠闕出官必無縁陞改至承務郎以上可¶
以該得服色恩例所乞難以施行取進止¶
盤洲文集卷第四十二¶
<pb:KR4d0261_SBCK_042-10b>¶
