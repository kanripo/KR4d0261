# -*- mode: mandoku-view -*-
#+TITLE: 盤洲文集
#+DATE: 2015-09-23 10:23:25
#+PROPERTY: JUAN 63

<md:KR4d0261_SBCK_063-1a>¶之
可以止殺遷善此書其仁者之用心乎
<pb:KR4d0261_WYG_062-15a>
　
　
　
　
　
　
　
　
<pb:KR4d0261_WYG_062-15b>
　
　
　
　
　
　
　
　盤洲文集巻六十二

<pb:KR4d0261_WYG_063-1a>
欽定四庫全書
　盤洲文集巻六十三¶
　　　　　　　　　　　　　宋　洪适　撰
　　題跋二
¶
　　　跋登瀛圖¶
右登瀛圖一巻巻首攘袖醉者為蘇世長伸欠者為¶許
敬宗捉筆欲書者為褚亮凭欄目鵞者為劉孝孫¶一介
附耳有所白者為蘇勗交手對之者為薛元敬¶童子奉
<pb:KR4d0261_WYG_063-1b>
杯小冠者受之者為蓋文達幅巾按股被酒¶而寐者為
李元道捉筆運思者為孔穎達左手持杯¶者為李守素
面之者為姚思㢘童子奉巾盥反顧而¶吸者為陸徳明
坐栁下者為虞世南執巻(闕/)條者為<md:KR4d0261_SBCK_063-1b>¶顔相時帶解欲結
者為于志寧撮巾羽衣倚老木者¶為房𤣥齡杖笻而相
語者為蔡允恭袖手芭蕉旁者¶為杜如晦凡學士十有
八員坐者十立者三倚者四¶醉者一其供給之人坐而
奏樂者六人立而句樂者¶一人司筆研者三人侍左右
<pb:KR4d0261_WYG_063-2a>
者五人掖者一人白者¶一人進器者五人職器者五人
執器者亦如之意錢¶於馬前者三人蹴羽錢於驢前者
一人執靶者八人¶舉韉負笠持帕者各一人牽驢者一
人臂隼與休者¶各一人凡供給於前後者四十有六人
巾之人二十¶有七帽之人一結髪之童七垂髫之童十
有一其馬<md:KR4d0261_SBCK_063-2a>¶十有二受鞍羈者十羈而欲鞍者與羈而&KR1345;
者各一¶驢一隼一狗一鵞如驢隼狗之數而倍之曲欄
見其¶面之三長案方牀茵坐之具二十有二笙笛箜篌
<pb:KR4d0261_WYG_063-2b>
樂¶之器八酒尊茶瓿果櫑水盤食之器九十香鼎燎鑪¶
書槴印室筆墨巾羃用之器十有八箠服筭幐圍人¶揷
其腰者二古木大小五芭蕉大小五栁一凡畫中¶之物
如此合而名之曰登瀛圖其人物器用草木羽¶毛之狀
雖屢經摹寫猶存妙處梗㮣遐想英標植愚¶祓陋正觀
之治豈無權輿故曰廊廟之材非一木之¶枝帝王之功
非一士之略<md:KR4d0261_SBCK_063-2b>¶　　　又跋
<pb:KR4d0261_WYG_063-3a>
唐文皇既已羅羣英入幕府因命閻立本肖象題其¶爵
里名氏曰十八學士寫真圖予始傳此畫所識姓¶名有
與史氏不同及闕文者因併存之畫云蘇壹字¶世長劉
存標字徳祖蘇勗字謹行薛莊字元敬蓋文¶達字文達
李元道字元易李守素字仲筠姚思廉字¶簡之虞世南
字徳施顔相字時睿房𤣥齡字喬松蔡¶允恭字克遜此
畫雖不可指為祖述閻本要知非出¶近人所作¶
　　　跋周生巻<md:KR4d0261_SBCK_063-3a>¶
<pb:KR4d0261_WYG_063-3b>
或譏周生儒其家迺束書不務有棋癖予扣之答曰¶自
始結髪與羣從兄弟㳺學晝孳孳焉志于奕師既¶寢則
焚膏對局樂之終夕不厭洞然有意得心解處¶故日進
於技而學益以落予曰子以棋奪學固非矣¶今年未冠
技之精已籍籍薦紳齒牙間異日孰與子¶角彼書不能
以記姓名劒不能為一人敵鹿鹿老死¶無一長者視子
有慚色矣¶
　　　跋陳承休所藏名賢帖
<pb:KR4d0261_WYG_063-4a>
右歐蔡蘇黄晁秦米公帖一巻莆田陳承休所藏予¶於
五羊見之逺方家鮮収書欲借漢唐正史尚艱得<md:KR4d0261_SBCK_063-3b>¶乃有
博雅之士軸鉅公寳墨自隨忽如明珠美玉飛¶墮吾前
抆几展玩便覺蠻煙瘴氛為之辟易¶
　　　試夏守真筆¶
燕無函胡無弓車粤無筆燕之函胡之弓車非無也¶人
皆能之也粤無筆材梗之也穎既俘于秦其苗裔¶南不
踰嶺雖有良工不能善其事九江夏守真客寄¶畨禺乃
<pb:KR4d0261_WYG_063-4b>
能束雞羊猩毛而圓健耐久與宣城諸葛毗¶陵周名相
甲乙諺曰巧婦不能作無麫不托豈其然¶乎¶
　　　跋歐率更臨帖<md:KR4d0261_SBCK_063-4a>¶歐陽率更真墨今其存者鮮矣况所臨又王中令帖¶乎
氣骨洒然典型具在如明珠美玉不待褒拂而人¶皆知
其寳也¶
　　　跋吕子猷小簡二¶
子楊子曰書心畫也筆畫形而君子小人見矣觀吕¶公
<pb:KR4d0261_WYG_063-5a>
子猷之書可知其為莊重君子¶
予不及識吕子猷聞其律身有繩墨莅官如氷霜非¶禮
弗蹈今與其子子毓㳺維其有之是以似之者歟¶
　　　跋李運使瑞芝頌¶
遒人失職詩之不作蓋千有餘嵗嘉成美宣之什蔑<md:KR4d0261_SBCK_063-4b>¶聞
耳矣臨淮李公以白水龍蛇之輔駸駸筆橐紹興¶丁丑
芝産清廟公慕風人之歸美乃集三百五篇之¶辭作嘉
頌十章其句二百上下貫穿豐而不餘起商¶迄周合魯
<pb:KR4d0261_WYG_063-5b>
衞曹鄶諸國所作妥然若成一筆無齊人¶不類之譏非
深於詩者能之乎漢歌齊房氣劘其壘¶
　　　跋五代登科記¶
右五代登科記一巻予頃在三館所抄中祕閣書五¶季
文物掃地取士無足稱特以國初卿相侍從皆當¶時以
儒科進者因刋我宋科名記故并傳之仍其舊¶書不復
考正也<md:KR4d0261_SBCK_063-5a>¶　　　跋先忠宣公鄱陽集
<pb:KR4d0261_WYG_063-6a>
先君以建炎己酉出疆時年四十有二矣平生著書¶多
悉留檇李庚戌之春厄於兵燼無一餘者紹興癸¶亥還
朝入直玉堂不旬日領鄉郡去明年而遭祖母¶之喪服
除未幾有嶺表之謫杜門避謗不敢復為文¶章謫九年
而即世故手澤之藏于家者惟北方所作¶詩文數百篇
乃獨存謹位而叙之以為十巻刻諸新¶安郡未彚次者
猶有春秋紀詠千篇云¶
　　　跋李文公集
<pb:KR4d0261_WYG_063-6b>
右李文公集十八巻以唐藝文志校之多八巻蓋常<md:KR4d0261_SBCK_063-5b>¶山
宋次道所定也建陽小本獨多答開元寺僧書一¶篇亦
不著目其辭反復温潤與他文相類而集中又¶有所作
鐘銘知其為習之文昭昭矣既是正之冠以¶蘇公序附
其傳於後¶
　　　跋癰疽方¶
疽發背三尺童子亦知為膏盲之疾庸醫既拱手無¶措
或者又為髙論以自神其術出傳劉㳙子方以為¶得之
<pb:KR4d0261_WYG_063-7a>
神仙家而湯劑不一用者惑之歙縣胡君所藏¶方簡要
而有大功郡酒官蕭世京病此數日創大已¶如椀用其
方而愈覽者勿以為無竒藥而忽之也<md:KR4d0261_SBCK_063-6a>¶　　　跋文房四譜¶
右文房四譜五巻參知政事蘇公所集番陽洪某假¶守
新安刻之四寳堂蓋歙谿之楮潔白為天下第一¶黄山
松煤自庭邽父子著名龍尾石與端巖相甲乙¶獨管城
子少貶然亦不落宣城下是書當傳莫宜是¶邦予家所
<pb:KR4d0261_WYG_063-7b>
藏譜硯之書以五六頃居閒時頗嘗采獲¶大凡翰墨事
冀以綴蘇公書未就也巖邑無書可探¶閱不能終篇說
歙硯者凡三家品諸李者有墨苑姑¶以踵此編他須異
日云¶
　　　跋文章縁起<md:KR4d0261_SBCK_063-6b>¶右文章縁起一巻梁新安太守樂安任公書也按隋¶經
籍志公文章始一巻有録無書郡之為郡且千嵗¶守將
不知幾人獨公至今有名字並城四十里曰村¶曰溪皆
<pb:KR4d0261_WYG_063-8a>
以任著旁有僧坊亦借公為重則遺愛在人¶蓋與古循
吏比後公六百年而某為州嘗欲㑹粹遺¶文刻識木石
以慰邦人無窮之思而不可得三館有¶集六巻悉見蕭
氏歐陽氏類書中疑後人掇拾傳著¶於傳無益獨是書
僅存可藏弆世所傳墓誌皆東漢¶人大隸此云始於晉
日蓋丘中之刻當其時未露見¶也<md:KR4d0261_SBCK_063-7a>¶　　　跋呉少卿懋遺事¶
倉卒變故時搢紳先生忠義根于内則發見于外生¶且
<pb:KR4d0261_WYG_063-8b>
不惜豈復為身後名計也事既定則闔口不自言¶故有
嚴霜烈日之迹而湮鬱不播白者當時尚爾况¶後世乎
陽羨呉公以南宫舎人逢張楚之難寧捐生¶處死不肯
作勸進表一字復欲奮笏碎偽相之首言¶言英風輩古
為耦二十年來有貪天功者不使他人¶以忠義擅(闕/)故
公之令名士大夫間或不能户知之¶大編顯揚真有子
矣¶
　　　題趙(闕/)　　　七逸圖<md:KR4d0261_SBCK_063-7b>¶
<pb:KR4d0261_WYG_063-9a>
泰陵初立詞(闕/)一(闕/)得五人少蓬趙公其一也予兄¶弟
仰髙蹈景(闕/)　屈宋之駕而後先參辰莫快一覩¶其猶
子能託繪事彰其家(闕/)之美開卷肅然如升堂¶覩奥而
聸道徳之光又以見公逍遙燕閒寄意筆墨¶進諸子於
道如此彼有譽兒癖者真可奴僕命之¶
　　　書呉滋墨巻¶
士大夫不公持論故月旦評不足為人輕重百工以¶藝
定聲價眡其物之美惡名斯判然歙人呉滋以墨¶客㳺
<pb:KR4d0261_WYG_063-9b>
縉紳間唯其松擇而烟良膠對而杵力旦旦用¶之硯不
滓筆不病使潘胡蒲史之品不能齊色而爭<md:KR4d0261_SBCK_063-8a>¶先雖無王
公齒牙之譽而增直三倍矣¶
　　　題諸公與徐仲車詩簡¶
盛徳之士名與天壤不朽雖無五公詩札可也然先¶生
髙蹈丘園安貧養病今其孫蔬食益不飽非此其¶身在
其子孫誠難測耶¶
　　　題呉司諫遺墨
<pb:KR4d0261_WYG_063-10a>
尚書郎呉公以筆札獨步覽諫坡遺墨則羲獻寳章¶有
自來矣¶
　　　跋曽仲躬所藏張文潛草書¶
張右史文名滿天下而後之人不知其能書觀此墨<md:KR4d0261_SBCK_063-8b>¶妙
真可以藏之什襲¶
　　　論衡跋¶
右王充論衡三十巻王君是邦人也帳中異書漢儒¶之
所爭覩轉寫既久舛錯滋甚殆有不可讀者以數¶本俾
<pb:KR4d0261_WYG_063-10b>
寮屬參校猶未能盡善也刻之木藏諸蓬萊閣¶庸見避
堂舎蓋之意¶
　　　𨽻纂跋¶
東都𨽻刻今其存者幾二百雖工拙規园不同猶樝¶棃
橘柚味皆可以適口四十年來中原入于金石毁¶于爐
好古之士不能多藏而悉見每介介焉予嘗韻<md:KR4d0261_SBCK_063-9a>¶分其字
為七巻釋其文為三十七巻尚患筆意不傳¶則擇其㸃
曳不闕者䥴之以為纂得十巻一代法書¶亦足以窺其
<pb:KR4d0261_WYG_063-11a>
髣髴矣¶
　　　跋元微之集¶
右元微之集六十巻微之以長慶癸夘鎮越大和己¶酉
召還坐嘯是邦閱六寒暑今種山之喬木數十百¶章豈
亦有甘棠存其間乎横空傑閣蓋一城偉觀扁¶表所書
則其州宅之卒章也微之以文章鼓行當時¶謂之元和
體在越則有詩人入幕府故鏡湖秦望之¶竒益傳所謂
蘭亭絶唱陳迹猶可想唐志著録有長<md:KR4d0261_SBCK_063-9b>¶慶集一百巻小
<pb:KR4d0261_WYG_063-11b>
集十巻傳于今者惟閩局刻本為六¶十巻三館所藏獨
有小集其文蓋已雜之六十巻矣¶微之嘗彚其詩為十
體曰旨意可觀詞近(缺/)往者為¶古諷流在樂府者為樂
諷詞雖近古而止于吟寫性¶情者為古體詞實樂流而
止於模象物色者為新題¶樂府聲勢㳂順屬對穩切者
為律詩以七言五言為¶兩體稍存寄興與諷為流者為
律諷撫存感往者取¶潘子悼亡為題暈眉約鬢匹配色
澤劇婦人之怪艷¶者為艷詩今古兩體其自叙如此今
<pb:KR4d0261_WYG_063-12a>
之所編頗又律¶吕乖次惜矣舊規之不能存也元白才
名相埓樂天<md:KR4d0261_SBCK_063-10a>¶守呉纔嵗餘呉郡屢刋其文微之留越許
久其書獨¶闕可乎予來踵後塵蓋相去三百三十七年
矣乃求¶而刻之略能讎正脫誤之一二不暇復為詮次
也書¶成寘之蓬萊閣¶
　　　石經跋¶
蔡中郎石經在承平時已不多見今京雒壅隔慮其¶遂
泯没不傳也予既輯𨽻釋因以所得尚書儀禮公¶羊論
<pb:KR4d0261_WYG_063-12b>
語千九百餘字鐫之㑹稽蓬萊閣凡八石庶幾¶見者有
跫然之喜¶
　　　跋岐陽石鼓文<md:KR4d0261_SBCK_063-10b>¶右岐陽石鼓文一巻頃在㑹稽得之鬻碑者而闕其¶第
八時常平使者徐子禮善篆持以問真贗又得其¶舊藏
複重一紙十鼓遂足初先公北歸有宣和殿所¶刋復古
圖一帙圖十鼓而釋之以車攻篇冠其首韋¶韓二詩歐
周二跋尾其後折衷以雲漢之章更有司¶馬天章公鳳
<pb:KR4d0261_WYG_063-13a>
翔所鐫韓公詩篋中所藏甚備復集東¶坡諸公詩文為
一巻念昔登詞科時實賦成王蒐岐¶頌於此蓋拳拳焉
嗚呼鸑鷟不至豺虎同穴小雅詩¶廢今五十年摸索遺
碑可為慟哭淳熙丁酉六月盤¶洲書<md:KR4d0261_SBCK_063-11a>¶　　　書劉氏子𨽻韻¶
予初見劉氏子𨽻韻紀原凡𨽻釋碑刻無一不有驚¶其
何以廣博如是及觀其書乃是借標題以張虚數¶其間
數十碑韻中初無一字至他碑所有則編次又¶甚疎略
<pb:KR4d0261_WYG_063-13b>
古碑率多模糊辨之誠為甚難予因作𨽻釋¶目為之昬
孔宙碑南畝孔饁王純碑粥糜凍餒文理¶判然此書乃
以畝作敏以麋作麋此類亦不一漢人¶專以假借為事
韻中略不表出學者何考焉¶
　　　跋王順伯所藏荆公詩巻¶
子頃在㑹稽整比𨽻釋始識(闕/)　王厚之好古博聞<md:KR4d0261_SBCK_063-11b>¶賴
其助為多作别十年千里命駕出其先正荆國公¶遺墨
展玩再三敬書其後
<pb:KR4d0261_WYG_063-14a>
　　　跋丙申修改隸釋¶
𨽻釋成書十年矣再因考古始知楊司𨽻名淮不名¶厥
張元益是倖伯之孫王曜非劉寛故吏膠東廟門¶是兩
碑石□詩非費鳳碑隂校官碑以菰竹為孤竹¶之類增
改千有餘字除去者數板淳熙丙申息袐官¶山隂遂正
之¶
　　　跋趙子直尊人家録¶
乾道丙戌廷唱進士名時著作君為第一某偶備相<md:KR4d0261_SBCK_063-12a>¶位
<pb:KR4d0261_WYG_063-14b>
侍立上側奏言近嵗宗子甚好學前舉伯攄擢¶甲科儒
林以為創見今汝愚遂魁天下可謂瞻前無¶隣本朝故
事科舉先寒畯有官人退居第二乞只依¶臚傳次序勿
令後來居上以見麟趾之盛天顔有喜¶良久曰姑循故
事兹觀趙侯家録其至言潛徳誠宗¶藩之標的金籝敎
子厥有自來著作君須跋語因得¶竊識前事蓋紀實云¶
　　　池州𨽻續跋¶
隸釋有續前後二十一巻乾道戊子始刻十巻于越¶淳
<pb:KR4d0261_WYG_063-15a>
熙丁酉姑蘇范至能增刻四巻于蜀後二年霅川<md:KR4d0261_SBCK_063-12b>¶李秀
叔又増五巻于越明年錫山尤延之刻二巻於¶江東倉
臺而輦其板歸之越延之與我同志故鄭重¶如比凡漢
隸見于書者為碑碣二百五十八甎文器¶物欵識二十
二魏晉碑十七欵識二欲令數書為一¶未能也今老矣
平生之癖將絶筆於斯焉庚子十一月¶
　　　淳熙隸釋跋¶
右淳煕隸釋目録五十巻乾道中書始萌芽十餘年¶間
<pb:KR4d0261_WYG_063-15b>
拾遺補闕續巻寖多鄞江史直翁苕溪李秀叔一¶再添
刻南蘭陵尤延之自秋浦鋟板禆助蘇臺范至¶能以越
本刋于蜀前後増加律吕乖次合而一之得<md:KR4d0261_SBCK_063-13a>¶聖賢嶽瀆
祠廟四巻石經一巻旌孝講徳一巻河渠¶橋道二巻阡
表壙銘十六巻雜刻三巻甎文器物欵¶識二巻魏呉蜀
晉三巻譜一巻圖式八巻水經一巻¶歐趙說六巻碑鄉
一巻凡碑板二百八十五甎器二十¶七某人垂意古學
見之訢然命掾史輯舊板去留移¶易首末整整一新傳
<pb:KR4d0261_WYG_063-16a>
之將來或不束之髙閣勞勤心¶目可無憾焉辛丑六月
盤洲老人洪景伯書¶
　
　
　
　
　
　
<pb:KR4d0261_WYG_063-16b>
　
　
　
　
　
　
　
　盤洲文集巻六十三
