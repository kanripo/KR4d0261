# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:02.908325
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 76
#+PROPERTY: FILE SB04n0459-076盤洲文集-卷第七十六.
<pb:KR4d0261_SBCK_076-1a>¶
盤洲文集卷第七十六¶
　　墓誌五¶
　　　劉府君墓誌¶
紹興二十六年十月癸酉成都劉府君卒于梁山年¶
六十五其&KR0012;徒行迎柩以明年十月辛酉&KR0089;于華陽¶
縣普安卿白土里又明年十月萬州使君仙井何公¶
檥舩江夏予造焉萬州曰室人擊鮮治具謂當有嘉¶
客而君廼肯臨我則開口一&KR0015;良巳前定因出諸郎¶
行酒曰是皆劉岀也劉公成都人有二女其長歸于¶
我&KR0002;干年而逝継室以其季公䟽財好客其女目濡¶
<pb:KR4d0261_SBCK_076-1b>¶
耳習咸有家法越三日又㑹于南樓曰昔吾守景陵¶
也公曰聞雲夢澤之名舊矣不一往非鄙則病遂衘¶
舳東下山容浦思振茟嘲唫興逺辝綺仞積囊篋一¶
旦蜚歸心索酒展別摩拊甥孫悲來下泣嬰恙中道¶
以不起聞今既&KR0590;且祥矣未文其壙非君其誰冝爲¶
萬州英邁不虚羙者予&KR0154;敢不諾乃考其辝曰劉在¶
成都爲右姓群從同坊閈閎相接所謂夾寨劉家府¶
君少不群有&KR0108;拔志甞曰劉氏善冨數丗所不足者¶
非財也不學無以崇孝亨宗則作家塾聚書求師友¶
合同族之子姓朝夕咨討居亡何從兄長源擢政和¶
<pb:KR4d0261_SBCK_076-2a>¶
進士科府君諗于衆曰非舌耕明驗歟入頖宫以詩¶
學屢最其列從兄黻爲户部郎又入京師有聲干賢¶
&KR0028;月校季選同舎生自以不及府君有寳帶鼎貴求¶
旃弗與或曰啗之可以仕子何愛焉曰學不遂命也¶
帶其&KR0310;矣既而曰匹夫懐璧罪將及即拂衣西歸彗汜¶
三徑與雅人望士日娱其間奴僮走異味於數十百里¶
外觴豆&KR0258;襲放&KR0084;樂飲井中車&KR4040;後前相因少城爲¶
冠盖衝遊客入疆聞府君家居則䇿馬徑進否則不¶
歇鞍而行仕其&KR0022;者府君未甞賫刺過之便坐有祺¶
局客至必對韜其藝不盡出也㑹通國之善者與戰¶
<pb:KR4d0261_SBCK_076-2b>¶
終日不名&KR0018;勝人始驚其奕思無敵同産來剖財不¶
能遏則自占田廬之下下者或縁手盡復推予之綿¶
州守臨卭朱輅簡州治中唐安楊次臯茶馬属和義¶
王興孫其女兄弟之夫也白頭交驩無違言好施恵¶
出天性凡以冠昏貧病死徙叩門匄貣無戚䟽髙下¶
皆實而歸至有争䦧不到官府惟府君曲直則頫首¶
聽命始冠有外&KR0666;爲亡頼子所辱遇之&KR0151;與俱立縣¶
尹庭下其人少長山谷間未識市井詣曹不能出一¶
語府君抗聲爲辯數得直衆繇是異之紹興&KR0004;胡馬¶
犯饒風蜀騷然不安急欲遁逃府君曰虜入漢中樵¶
<pb:KR4d0261_SBCK_076-3a>¶
蘇不踵前有劒&KR0028;後有河池重兵必不爲我患與其¶
宗家髙枕不去蜀人曰夾寨劉家未避賊皆復治生¶
業後果如其言晩以賞延得將仕郎非其好也時進¶
士兄以湖北使節攝行帥事屈府君入莫府意不懌¶
而去府君諱革字某曽祖諱某祖諱某生湖北常平¶
諱某以故累贈朝議大夫父諱某妻某氏子某甞試¶
禮部孫某壻則所謂萬州使君今爲右朝請郎名榘¶
靖康相之弟也銘曰　籯多金者裂儒衣官桑榆者¶
倒行逆施則輕毛&KR0522;禄不可覊嗟若人者幾希¶
　　　朱安人墓銘¶
<pb:KR4d0261_SBCK_076-3b>¶
夫人饒州樂平朱氏贈右宣教郎同縣夏公諱某之¶
妃左朝奉郎知洪州南昌縣康佐之母夏氏三丗夀¶
母年皆望百夫人始執箕帚逮事祖姑以及其姑節¶
&KR0244;寒暑燥溼進甘毳唯謹有疾視絮湯液不去側縫¶
紉漱浣之事必躬親之人故稱爲夏氏孝婦勉其君¶
子㳺學四方有籍籍聲人故稱爲夏氏令妻蚤&KR0660;居¶
家㴆貧或&KR0502;其事它姓則毅然自誓誨其二子曰康¶
乂爾幹家之蠱母逺仟佰以奉我水菽曰康佐爾努¶
力校官究六經百氏之&KR0003;母荒于嬉以開厥家二子¶
衘訓不怠夫人見其伯焦心治生則喜仲旬歳一歸¶
<pb:KR4d0261_SBCK_076-4a>¶
叩其&KR0003;則又喜天子即位于睢陽仲徒歩入闕上䟽¶
論時政甞求可使絶國者其子在選中或以親老尼¶
之及歸以告夫人譙之曰立功名顯父母其孝大於¶
録録䣛下也其後仲子擢進士丙科壹爲尉&KR0298;爲令¶
奉板輿之官事有疑必啓而後行夫人甞以省刑罰¶
薄稅歛爲戒素有識鍳其子與僚朋接必從屏間竊¶
聽其語巳而曰某賢人也可以友某小人也欲其子¶
必思有以逺之故稱爲夏氏賢母夫人生少疾春秋¶
髙視聽不衰食生飲寒少壯所不及歳時慶㑹内外¶
戚䟽遮前塞後以其次曹偶奉觴飲之既雖多而不¶
<pb:KR4d0261_SBCK_076-4b>¶
乱以子恩封太孺人又進太安人以紹興二十七年¶
六月辛亥終夀八十有四康乂巳先卒某人某人其¶
壻也孫男四人女六人曽孫六人元孫一人顧言曰¶
勿逺營宅兆康佐乃卜所居之西惟錦坡食盖其縣¶
之某郷某里也以次年十一月壬申塴走書幣來謁¶
銘始予舉&KR0054;學宏詞南昌寔同年進士講同郡之好¶
而知其學問之冨予貳郡天台而南昌宦奉化壤相¶
椄也則聞其官事之辦及予省親炎荒&KR0298;道江右㑹¶
之于吉水又㑹之于南昌益得其&KR0246;&KR0084;之績母之教¶
然也其可以不能銘爲解乃銘曰籩鉶孔時蘋以芼¶
<pb:KR4d0261_SBCK_076-5a>¶
之不愛其織惟樂告之有言恤緯誰者導之黄髪紫¶
誥斯其所以報之文其哀石後也考之¶
　　　向通判墓誌¶
公諱仲堪字元仲饒州樂平人紹興二十七年三月¶
甲午以右朝請大夫通判贑州卒年五十八後二歳¶
予守荆門公兄直祕閣伯&KR0108;以節鎮京西過予言曰¶
吾昔爲吉州元仲自贑告相見期吾臨章江日夜遲¶
其下弟弗至而訃寔聞在原之痛時往月來猶昔也¶
將歸掃先人墳墓祔其&KR0089;今壓於上命不得視其棺¶
入土天將何以紓吾悲將子銘納諸丘中使死且不¶
<pb:KR4d0261_SBCK_076-5b>¶
朽我亦&KR0734;淚不恨予曰贑州法當銘公言不可忍聽¶
其能飾以辭㑹予徙歙未克作今年其子友益卜四¶
月乙酉合夫人氏之䘮&KR0089;于縣豐樂郷貴潭之山遂¶
以祕閣公所爲&KR0250;來曰君忘荆門之請乎予即日次¶
其事向子姓&KR0128;於宋繇春秋以來稱丗有人至我宋¶
復盛有篤行君子諱宗尹者生右朝奉大夫諱蔚大¶
夫生贈少師諱乆中甞知汝州至徽猷閣待制娶丞¶
相清源王女曰魏國夫人何氏是生公公方少時頭¶
角嶷嶷然&KR0024;太學弟子貟一時儕流傾下之以門功¶
脫&KR0260;授承務郎主管亳州明道宫攝開封丞權貴人¶
<pb:KR4d0261_SBCK_076-6a>¶
請託不聞耳朝士一辭賢之監在京都茶庫疊受賞¶
渥它日版曹借以臨劇至&KR0186;辦&KR0298;满秩改監京西排¶
岸司宣和中詔舉材可治民者公爲戸部尚書康公¶
執權得遂知福之長溪縣繩姦液枯剖析滯訟效異¶
等驗白瀕海作戰艦起緍錢它邑騷動惟長溪無秋¶
毫擾丞相李公綱言公可用通判洪州江西故多盗¶
帥梁公揚祖以嚴治獲者必抵死甞諉公審二盗吏¶
抱成案來前&KR0933;公書&KR0083;尾公問盗皆安在吏曰盗服¶
矣官當占位落茟尚何問公曰吾不見囚則如勿審¶
同寮或訐其立異公曰得一切便冝從事者帥也付¶
<pb:KR4d0261_SBCK_076-6b>¶
之吏則有三尺法執不回盗得死减論梁大喜自是¶
爲霽威盗有生者莫府事無巨細必參公謀居亡何¶
梁入爲兵部侍郎語人曰吾見上當首薦向君暨梁疾¶
不能朝公亦以憂去又通判池州贑州贑承叛卒喋血¶
之餘百姓甫免毒螫公數行太守事摩撫瘡痏流庸¶
盡還大賈訟塩債鞫繫數十百人延歳月不决公曰¶
質劑按牘今焚亡餘矣窮民縶牢戸非瘐死不得岀¶
爲白外臺請之朝咸得釋公智略炙輠見事風生持¶
論纚纚有夲末坐上客傾聽方事之叢它人圜視無¶
措公&KR0015;語指麾氷釋縷解使有位於朝其建置當不¶
<pb:KR4d0261_SBCK_076-7a>¶
録録或専一城使一道必能爲人所難惜乎年不過¶
六十位不過州佐抱才弗施事止此配何氏直龍圖¶
閣琬之孫魏國從子也事姑孝藥膳非經手不進誦¶
釋氏金剛經悟四句偈臨終沭浴更衣集子婦付家¶
事一語不亂公卒之明年六月辛夘也年五十七累¶
封冝人男子六友益右從事郎淮西江東緫領所贍¶
軍庫友旦右迪功郎廣徳主簿友夔友正皆將仕郎¶
友恭未仕女子二長適右迪功郎巴陵主簿程湜孫¶
男三可大彌大必大孫女四今年實紹興三十年銘¶
曰厥智轂轉猶玉弗衒前輓後推止刺史半彼平平¶
<pb:KR4d0261_SBCK_076-7b>¶
者印纍節召縮手褏間不嚬以笑貴潭之宅維&KR0027;墨¶
食後昆振振曰君子澤¶
　　　徐府君墓誌¶
紹興二十九年慈寜宫太后聖夀八十天子進觴展慶¶
推&KR0236;&KR0011;之澤凡九品有秩其親耊齒者咸得官封饒¶
之樂平徐君諱某以其子前太平州司戸叅軍某之¶
故特封右承務郎致仕制書下君秀髮豪眉舒紳擁¶
笏傴躬下拜孫曽繩繩導趍後先逺近姻族無少長¶
皆往賀象軸錦韜争快先覩君侈上之㤙炰羔酌醴¶
日與賔客相娱樂&KR0093;竹筦絃之聲輩作肅餞酬對精¶
<pb:KR4d0261_SBCK_076-8a>¶
神不少衰以某年某月某日卒春秋九十有一予中¶
表或與之有連不憚嶺阨䄂其事來乞文乃爲之崖¶
略其&KR0003;云君之字某其先自洪徙焉曽大父某大父¶
某生廣東轉運副使某累其贈至通議大夫父某君¶
甞提茟與逢掖㳺㑹親疾歸視方藥訖䘮遂無干禄¶
意隠居治生其心計絶人逺甚不夸多田以圉奪窶¶
人子不以子金錢求倍稱之息不射時斡貨以龍断¶
一郷閱數年錢流地上乃築室石硯之陽走奴&KR0032;求¶
古今方䇿于異州旁縣延致知名士教勒子孫族兄¶
某握江東使者節番其治所也君則閉&KR0028;省人事家¶
<pb:KR4d0261_SBCK_076-8b>¶
書爲之踈闊歳乙夘大飢米石至萬錢皆閉糴君傾¶
囷不小靳又輸粟郡郛聚餓者于僧坊哺之或求其¶
別圃君曰是甞以佳花遺我歸其金而予之劵或以¶
田質積歳無以償則火其約聞人急周之唯恐後始¶
室某氏再某氏四男某某某某三女爲某某某妻孫¶
男若干女若干曽孫男女若干君自擇夀藏于某郷¶
某原卜次年某月甲子&KR0590;銘曰¶
冨而仁善充其身旄期而岀綸有息業文冝昌而屯¶
將在後之人¶
　　　白冝人墓誌銘¶
<pb:KR4d0261_SBCK_076-9a>¶
紹興三十年冬直寳文閣許公遣書抵予曰吾不幸¶
失匹將以日月&KR0089;方整比事迹湏君爲文以銘之予¶
曰公我丈人行也而從妺又辱爲介婦我於東阡北¶
陌間聞冝人壼徳舊矣敢不諾居無何公亦以訃至¶
㑹予持節過家其&KR0012;聞詩迎于道手母氏之&KR0250;曰古¶
者有掛劔之信君忘之乎先君有治命敢以請予即¶
受而叙之冝人白氏諱慶通字慧應太宰&KR0087;國公相¶
徽宗諱時中之第三女丞相在位時呼延夫人即丗¶
二女巳娉遣闑以内冝人悉尸之媪御數十輩事以¶
小大必咨而後敢行其頥旨條序雖老成人自歎不¶
<pb:KR4d0261_SBCK_076-9b>¶
及丞相愛竒之遴所歸於是鄱陽許公擢第有令名¶
遂歸焉舅姑春秋髙安於郷里朝廷設八行科郡以¶
皇舅金紫公應令&KR0055;辝不岀冝人生不及盥饋暨持¶
䘮哀臞過制歳時&KR0021;祀則臨庖厨眡滌濯執器上食¶
必躬親之遇諱日口誦佛語不輟雖逮事者不能過¶
也寳文翔歴内外五十年帥節州麾所居播恵閫助¶
爲甚多謗起桂林將簿對比郡冝人曰君俯仰無一¶
毫愧怍行乎庸何傷公既直所枉猶坐瘐死者爲累¶
家食垂十稔冝人慮公以榮槁綴懐客至修具甚設¶
使相娱樂平居對案而食僮奴侍前日下&KR0628;必舉觴¶
<pb:KR4d0261_SBCK_076-10a>¶
三五行如賔朋然故寳文方羊林壑㤗如也冝人生¶
相家乃不喜文綉珠翆之飾所謂時丗粧者見則鄙¶
之諸婦若女從其夫之官必以同僚通家爲戒曰冨¶
貧不併日語奢儉異尚或耻或羡則不安其室矣一¶
日呼季女啓笥曰吾周身在是家人驚問之不荅閱¶
日而逝三受封至冝人夀至七十有二卒以二十九¶
年十一月丁未&KR0089;以三十一年十一月甲辰兆以樂¶
平縣長城郷之夘龍坡子十人男聞一右文林郎徽¶
州績溪尉次聞義前卒次即聞詩右文林郎常州&KR0051;¶
陵簿次聞禮右修職郎純州巴陵尉甞貢禮部女長¶
<pb:KR4d0261_SBCK_076-10b>¶
前卒次嫁右通直郎知蘄州黄梅縣管鐫右承事郎¶
徽州祈門丞程遯通仕郎胡如愚二尚處嫁程氏者¶
亦前卒孫七人夀俊將仕郎夀朋夀祺夀豈餘女也¶
白氏故某州人有左神武將軍者在國&KR0004;勲臣籍生¶
保州刺史諱延嗣太平興國中賜第京師永昌坊贈¶
相國公&KR0089;于夀春其後遂爲夀春人保州生累左驍¶
衛將軍諱文質贈燕國公以女妻大魁劉煇於布衣¶
時故其子始用文變武　進士起家歴守蔡潤二州¶
有能名贈魏國公諱某是爲冝人大父自保州而下¶
以丞相故皆贈太師金紫諱某寳文諱某以左朝請¶
<pb:KR4d0261_SBCK_076-11a>¶
大夫復直祕閣後冝人若干日而終銘曰¶
生身相門侈習弗蹈嫓徳儒先鏘鏘偕老雙劔聮飛¶
松栢夾道有子有孫爲善之報¶
盤洲文集卷第七十六¶
<pb:KR4d0261_SBCK_076-11b>¶
