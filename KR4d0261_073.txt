# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:02.680029
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 73
#+PROPERTY: FILE SB04n0459-073盤洲文集-卷第七十三.
<pb:KR4d0261_SBCK_073-1a>¶
盤洲文集卷第七十三¶
　　祭文三十四¶
　　　路祭胡提舶母文¶
商飈急兮飛塵榕隂隂兮晝昏寒泉之思兮孝子飛¶
旐啓兮悲哉夫人惟夫人兮以子貴疊紫誥兮鸞廻¶
厥𥿄使節煌煌兮甘旨鶴髮壽眉兮含飴受祉忽嬰¶
疾兮天降厲問瓊苑兮既辰棹檥兮江漘喝松霧兮¶
楚挽陳薄醊兮悲辛¶
　　　衆官路祭文¶
惟靈訓服圗史職共蘋蘩嫓徳君子禮法之閑篤生¶
<pb:KR4d0261_SBCK_073-1b>¶
時英乗使者車雞鳴問安有榮板輿厖眉黄髮人仰¶
壽母忽兮染痾悲哉題湊秋云暮矣凄其以風靈輀¶
呵塗指舟之中再拜一軷瘴氛變容¶
　　　祭梁尚書文¶
惟公有剸緐理劇之才而彰於盤錯有𥙿國冨民之¶
術而見諸施爲主計文昌錢流地上&KR0933;伏京兆道不¶
拾遺出殿价藩章章善績天奪懿徳朝露易晞嗚呼¶
哀哉某諾仕之𥘉得簉寮宷猥叨賞接軫其匱窮契¶
闊東西白頭如故未展豪芒之報驚聞彫落之音飛¶
淚薦誠文不泄意¶
<pb:KR4d0261_SBCK_073-2a>¶
　　　祭陳安撫父文¶
惟公隱曜含和里評冠月季祉賢嗣詩禮飽聞拾芥¶
巍科颺聲榮路皇華方伯鼎貴未央告弟出綸屢榮¶
潜隧某效官東冶雙表是經郷之吉人遐想髙躅况宦¶
侣之好情篤鯉庭豈隻雞之詞不如昔者磬折以薦¶
靈其格思¶
　　　祭黄提刑父文¶
惟公徳比玉温鏟采家食挺生哲嗣允蹈義方髙折¶
蟾枝飛聲烏府三持使節仁匝炎州宻印之榮衮衮¶
未艾某效官東粤道邇佳城郷之儒先欽想遺範矧¶
<pb:KR4d0261_SBCK_073-2b>¶
鯉庭篤甞寮之好豈雞酒嘿前人之詞薦此寸誠恨¶
不躬酹¶
　　　代祭張右相母夫人文¶
卓哉夫人天禀淑姿紛&KR0868;竭孝圗史鳴徽嫓徳名門¶
郝法鐘禮言采其蘋湘之釡錡篤生眞儒爲天下霖¶
忠髙洗日望藹捫參義方有訓㓜與擇鄰訢訢梱中¶
兹惟嚴君丞相在朝夫人西來皇帝異㤙以馹騎催¶
帝謂吾相思奉板輿郵籖奏邸日報起居爲母之榮¶
瞻前寡二鸞誥疊封貂冠虞侍燕及孫曽芝玉競秀¶
黄髮有詩如魯壽母萱凋夜色蘭罷晨馨天乎禍集¶
<pb:KR4d0261_SBCK_073-3a>¶
聞者涕零素旗揺揺在湘之隂一束生芻千里馳心¶
　　　祭程參政文¶
畨水湝湝畨山嵬嵬偉人輩岀未光三台英英我公¶
天荒始開五行一覽七略兼該茟精墨妙穿月掀雷¶
發名首科垂斗之魁咫顔前席仕無良媒髙驤夷路¶
汗踣駑駘廼立螭拗帝墳以裁廼上左掖比綸大哉¶
廼侍經幃藴抉秦灰廼拜夕闥䟽入天囬廼啓北扉¶
塼花聽槐廼斡樞機廟謨是陪身退甚勇夸綉晝來¶
婆娑家林如緑野裴歳在淵獻道變九垓天子改絃¶
注想實材再三辝疾札書日催入叅揆路妙運陶坏¶
<pb:KR4d0261_SBCK_073-3b>¶
沛乎魚壑匪夕塩梅士期棟隆博永楔椳人期儒效¶
布武熈臺云胡不愸羙疾行災䜟占子服厲過黄能¶
嗚呼哀哉某䓁旅進詞壇皆下下才拔三得二指珉¶
作瑰綢繆光接且輓且推永懐評目有靦㤙鰓哀哀¶
吾州耆舊凋摧又失鉅公㤗山之頽訃驚逺邇謡輟¶
提孩徳容永鬲芳躅塵埃饌登于俎醴陳于罍一慟¶
三㓃辝不盡哀¶
　　　祭熊運使文¶
嗚呼天有間氣上爲列星攬其光芒人以文鳴濯濯¶
我公畨川之英手翻五車撑柱腸&KR0574;召泓進頴散綺¶
<pb:KR4d0261_SBCK_073-4a>¶
敷瓊旁觀辟易三嘆同聲廼㳺木天廼儀氷㕔雅冝¶
爲誥以續六經孰不拭眥㸔公皷行彼柄國者濁乱¶
渭涇廟薦康瓠周鼎非馨卷其黼黻光迸山扄雞群¶
退歩鵠侣㝷盟雕鎪月露鞭逐風霆能人紀事孝子¶
永銘作八分字走四裔名荒凉愚溪呼栁不譍申弔¶
湘纍專鄂之城才髙數蹇參恨千齡藥傷蘇枯春在¶
隻旌甿歌于途聞者耳盈三綬若若封提舊京謂趍¶
嚴召爲公爲卿恭惟郷耄扶翼後生飫以鼎臠私其¶
旦評牽絲逺來密倚澄清遽聞馹訃淚墮心驚輝沉¶
詞伯來者孰程短章大篇歸之六丁滔滔漢水旐舉¶
<pb:KR4d0261_SBCK_073-4b>¶
舟輕三尺所閡一觴莫傾抽哀&KR1081;札式寓寸誠¶
　　　祭方金壇文¶
嗚呼五羊襟期首末四年清尊列舞短韻大篇無歡¶
不同無句不聮非疾非夕不相弃捐情無猜隱如兄¶
弟然分擕八載小牘翩翩開春季月我宦畿内聞君¶
旅食揺心晤對我方入郛君巳言邁君知我來停舟¶
返斾欣然一見歳寒不改我冗君還悵不&KR0833;㑹曽未¶
再旬而棺巳蓋終天遂訣承顔弗再嗚呼哀㦲君有¶
家學得之青箱君有逺識論議軒昻區剖萬事語塞¶
在旁胷中涇渭餘子參商平生友愛追隨鴈行連佐¶
<pb:KR4d0261_SBCK_073-5a>¶
莫府不㳺異方盤根未試銛鋒匵藏元昆換節君必¶
階歸仕以此淹校考頓遟年過四十小選甫離得邑¶
句金牛刀割雞裴囬一壑尚逺瓜時天忽降戾疾不¶
可醫我亦骯髒同盟者希失此莫逆有過誰規驤首¶
繐帳曷日循題飛文矢哀淚若綆縻持薦巵酒君其¶
中之¶
　　　祭鎮江都統張少保文¶
嗚呼狂胡猾夏燃臍自亡孰乗此機恢我故畺公提¶
將符慷慨誓衆韜略家傳膽有餘勇朐山之圍胡騎¶
雲集疾馳援兵蒙犯暑濕大伊覘虚石　奪險神助¶
<pb:KR4d0261_SBCK_073-5b>¶
積雨䨟者爲塹鏖城之北如風掃葉還濘窴渠人畜¶
相躡追奔臯橋振旅舊屯不増鹵獲咸以實聞踰淮¶
治堡匈歸繈属假之歳月犂庭可卜得疾馬上遂在¶
膏肓將星夜隕誰不悲傷我揔軍湏周旋連月促膝¶
髙談壯懐激烈望公藥喜何期永訣漬酒弔廬攬涕¶
如屑¶
　　　祭王樞密文¶
惟公挺挺英標鄱川之望穹木千㝷擢秀靑嶂洞然¶
胷宇議論宏放髙騫月窟爲諸儒倡入判五花辭推¶
哲匠出護坤維頥指百將再來禁瑣帝呼輩行印綬¶
<pb:KR4d0261_SBCK_073-6a>¶
若若挾三牽两遂登籌幄日吐忠讜沛乎縱壑倚以¶
爲相黄能作厲遡魄潜壤宸衷震悼一鑑淪䘮嗚呼¶
哀哉某夙講清塵近接郷䣊宦路背馳參辰逌仰代¶
匱掌制晚依翰長賔堦屢登契越疇曩問疾半旬宛¶
其長往敬酹一觴莫展悲愴¶
　　　衆從官祭王樞宻文¶
惟公道苞墳素材冠倫魁軒然儀表籍甚清埃頃入¶
帝城奮跡麟臺東掖西垣燕許大才夢刀作牧馭叱¶
卭崍千齡胥契一節復來禮文野蕝議論天囬起草¶
玉堂號令風雷榮陟宥地光並三台石畫嘉謨丹扆¶
<pb:KR4d0261_SBCK_073-6b>¶
虚懐倚以柄國舟楫塩梅忽嬰沉痼梁壊山頽某䓁¶
武接夔龍談城屢陪洞見肝鬲中無疑猜半旬不面¶
逝水傷哉饌㓗于俎酒登于罍瞻柩一慟文不冩哀¶
　　　祖廟焚黄祭文¶
某人品凡下無所取材蒙𬒳徳䕃浸叨两地始入西¶
樞得以䘏典追賁祖廟某印組所拘無因躬至松檟¶
之下謹以太子太傅黄吿一通俾弟某上冢以告㐲¶
望垂光委祉益燾其後¶
　　　禰廟焚黄祭文¶
某材智駑劣無以過人蒙𬒳慈訓叨竊儒科入朝僥¶
<pb:KR4d0261_SBCK_073-7a>¶
幸浸躋膴仕三釡不伸每深痛慕始入翰苑継擢宥¶
庭皆有宻章増飾禰廟某印韍所縻不獲躬至松楸¶
之下謹以少師太師黄告二通俾弟某上冡以告¶
　　　白苑焚黄祭文¶
某㓜𬒳慈教致叨儒科入朝踰年遂躐兩地季夏之¶
月以階遷中奉継有北門西府之除再旬之内三進¶
國封㤙渥重仍増賁幽壤重惟菽水之飬莫報劬勞¶
想象音容罔極増痛雖松楸不逺而繫官有守不得¶
詣前謹以慶國魏國楚國夫人黄告三通遣男桴上¶
冡以告¶
<pb:KR4d0261_SBCK_073-7b>¶
　　　白苑焚黄文¶
某典樞輔政方懼满盈復拜誤㤙遂躋相位顧惟非¶
據實自慈訓禄飬不伸罔極増痛聖代渥典洊賜䘏¶
章大國舊封益光新澤繫官有守展慕無階¶
　　　郴州焚黄文¶
某資禀凡庸無足比數逺藉慈䕃浸竊官榮掌樞秉¶
鈞再膺䘏典顧詹松檟邈在它邦有子有孫弱不可¶
遣展掃弗䖍有負顯報¶
　　　家廟祭考妣文¶
澹津之址基我先君南遷不返齎恨泉下布椽治礎¶
<pb:KR4d0261_SBCK_073-8a>¶
遺訓在耳歴載二十始遂肯堂之志㑹有稽山之命¶
不克俟落成而去家廟居中實存手澤敬惟鑒佑孫¶
曽保之¶
　　　家廟祭祖考文¶
某罷政還郷始獲卜築以遂先志誤㤙遽及懐㑹稽¶
之章就道有日不克俟落成而去新此楹礎永薦觚¶
鼎敬惟鑒知益燾其後¶
　　　家廟告髙曽祭文¶
澹津之基發自慈訓前歳歸里始獲肯堂斤斧未休¶
往鎮禹㑹匄祠得請兹克奠居家廟處中式報遺䕃¶
<pb:KR4d0261_SBCK_073-8b>¶
永期燕妥益燾後人¶
　　　故縣焚黄文¶
某頃叨秉鈞朝廷推教忠之澤以光禰廟始荒邾子¶
之國去夏邁階遷中奉復進淇奥之封暨逢郊禋遂¶
徙大名之壤仰惟盛徳燾後䘏典便藩而風木纏悲¶
罔極何報兹因冬朔併舉黄告三通燎于墓下¶
　　　滃潭焚黄文¶
某往歳當軸去冬遇郊再霑㤙榮以顯祖武故祖考¶
自亞傳而冠三孤祖妣自莒國而進衛國兹因展墓¶
謹以黄告四通燎于祠下¶
<pb:KR4d0261_SBCK_073-9a>¶
　　　金山焚黄文¶
某以庸常之材胙流光之慶徃年當國再有䘏典以¶
賁泉隧還郷未幾迫於守越故三少之命未及燎黄¶
兹因冬祭敢告于墓下仰惟明靈鑒此褒章¶
　　　辛夘滃潭焚黄文(同景嚴)¶
國家㤙厚輔弼雖去位遇郊猶得崇報于祖廟某䓁¶
慿藉德䕃饕此官榮雙奉䘏章獲伸繩武之孝祖考¶
繇帝保而躋帝傳祖妣則有大國之封冬朔掃冡敬¶
以黄吿三通焚于墓下惟靈其鑒之¶
　　　故縣焚黄文¶
<pb:KR4d0261_SBCK_073-9b>¶
某慿藉徳澤奉祠佚居遇此郊禋慶延兩丗惟我顯¶
考位極帝師雖封國尚有秦壤而怨家之姓也不欲¶
以汚栗主之神故仍用舊邦復受新渥維冬之朔敬¶
焚黄告仰惟明靈其鑒之¶
　　　白苑焚黄祭文¶
恭惟母氏裂全魏之封今九年矣某霑𬒳慈䕃两以¶
郊霈俱仍舊國再開新渥身滯逺郷既不得展掃丘¶
壠而燎燔黄吿又不以時兹因男桴赴調入浙始得¶
白于墓下泚茟抆淚惟靈其鑒之¶
　　　祭余文特文¶
<pb:KR4d0261_SBCK_073-10a>¶
惟君粹然之質盎然之和結交四海白圭不磨少年¶
逸氣巳凌虹霓仕路連蹇晚得一麾彼蒼者天何者¶
尼之甫出都城即以疾歸一室八年藥褁不離我治¶
盤洲君好苔竹蒼頭手輿花下追逐蹣&KR1552;學歩指擬¶
亨復水閣一觴月亭一曲投醪耐乆惟日不足信宿¶
不面巳飛子服情話&KR0576;寒佳城遂卜感傷陳迹涙若¶
驚瀑¶
　　　祭樞弟文¶
嗚呼親則手足義則友朋少小同志刻苦牎螢聮中¶
科目闊歩蓬瀛継踵詞禁遂陟樞衡自昔監郡始相¶
<pb:KR4d0261_SBCK_073-10b>¶
契闊三十年中少㑹多別細數從容七十其月園池¶
相望苔竹䝉宻對酒賦詩曽無虚日建康之歸恨君¶
有疾日望藥喜杖䇿可必天乎不仁服鳥入室鐺脚¶
情話今折其一悲苦塡膺傷感陳迹酹此一觴涙若¶
泉岀¶
　　　樞弟周祥祭文¶
嗚呼終天之訣于今旬歳想象平生屢飛清涙風梗¶
鴒原暮景憔悴傾此一觴悲在心髓¶
　　　樞弟大葬祭文¶
嗚呼生死之鬲忽其三年追思友愛陳迹依然松檜¶
<pb:KR4d0261_SBCK_073-11a>¶
成列日迫新阡靈輀將啓丹旐翩翩隕涙漬酒痛横¶
九原¶
　　　祭萊國葬事文¶
嗚呼幽明路鬲倐其三年尚想往昔鰥魚自憐羅列¶
芻靈將捐松阡攀車一酹涙如流泉¶
　　　諸子¶
鳲鳩均一大哉母道棘心夭夭劬勞曷報日月交馳¶
三食新稻泣血一觴魂飛宅兆¶
<pb:KR4d0261_SBCK_073-11b>¶
盤洲文集卷第七十三¶
