# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:00.181348
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 31
#+PROPERTY: FILE SB04n0459-031盤洲文集-卷第三十一.
<pb:KR4d0261_SBCK_031-1a>¶
盤洲文集卷第三十一¶
　　記九首¶
　　　碧落洞記¶
自通天巖南行六七里有洞曰碧落前後穹壁堵立¶
刳中如虹橋有澗水從南來西折直貫而東廣或倍¶
㝷或數㝷深不及仞觸石有声如鳴環如奏琴多石¶
鰪魚班班然白黒成文群嬉若無人乳盖殊狀垂光¶
紺瀾洗雲茹日山含餘滋水南一石髙丈餘其巓有¶
蛻骨後人斵函以周之登其西崖可望兩崖中断規¶
徃不克水北地平夷可陳几席咸植杖而休焉是日¶
<pb:KR4d0261_SBCK_031-1b>¶
也氣淑風柔長松老榕分影入懷心由境清埃&KR1881;自¶
逺茗退抵上流書柸浮之令曰得一字者酌一分衆¶
皆離坐蟠石接杯苐飲數多者則&KR0258;然以𥬇雖事未¶
方古而歡亦自足洞口有蹲石具吻&KR0569;曰蟾蜍惟肖¶
外有穴名雲華室燭而進可十許丈石中綻如户𨻶¶
小竇在旁皆不可入昔有燔薪通天巖者煙自室中¶
出唐周䕫謂之到難予以省親嗣歳再至則到殊不¶
難也桑榆収照俗駕請廻循澗東北行采甘菊香留¶
舌夲返頋猿鳥樂不汝如渉澗穿叢蘆出松徑不一¶
舎到郡¶
<pb:KR4d0261_SBCK_031-2a>¶
　　　城廣州記¶
域民必以郛郭作室必以牆藩三尺童子且知之不¶
足乎列也莒恃陋而城惡不治浹辰失其三都春秋¶
書城二十有九或妨農或踰制榖梁子曰凡城之志¶
皆譏也孫叔敖築沂量㓛命日不愆于素君子韙之¶
盖天下之事冝爲而不爲則廢未可爲而爲之則弊¶
爲可爲於可爲之時則利桐廬方公以奎文之直揔¶
戎&KR0047;海明而恕威而不猛剗剔秕蠹日無逋事圄犴¶
屢空枹鼔沉聲郡有中城合東西而三其周十有九¶
里自中興洗兵典邊者寢扄弛柝弗以復隍遊慮雉¶
<pb:KR4d0261_SBCK_031-2b>¶
堞圯剥不縋而登灌木盤根上侵睥睨仍遭颶飌闉¶
闍頓仆重門夕不可閉越其閾若將壓焉主鑰吏無¶
以孰何姦宄衆迭請公猶靳未議紹興二十二年秋¶
盗發章貢公旣禡牙遣師曰城也時哉則増陴繕𨵿¶
躬行廵㓛鎧甲弓刀廼敹廼礪盗果掃蟻穴&KR0047;郷闖¶
我五嶺旣攻大&KR0067;諜者知吾有備而官軍且至遂解¶
圍宵遁公不以盗去&KR1794;警授規七邑属役賦文料材¶
訪工官出竒羡&KR1021;介無歛斤斵墍塗弗柣自勉以明¶
年正月克成闔以枚數者五十四井幹烽櫓以楹計¶
者二千四百三十有四木甓壯堅金革剛壽足以耐¶
<pb:KR4d0261_SBCK_031-3a>¶
悠永藺石渠荅以守之具靡闕山谷老穉始至近郊¶
遥望辟易色然曰豈山移蜃吐耶徐而察之則麗譙¶
曲敵一新于崇墉之顛也乃相與歌曰我有荆榛公¶
薅翦之我有茅茨公安堵之輿梁旣成如蹠通逵提¶
閼旣作舟遷其危凡此巨防屋垣持持儵觀厥成役¶
不我知父我母我懼公之歸抑又聞之熈寜年諌省¶
程公&KR0004;築西郛外臺閧然不息至内閣孫公葺三城¶
於宣和中有旨漕臣同其畫而時病其擾今是役也¶
畢而民驚之則材智方略瞻前豈不相萬某旣墨筆¶
記其事竊謂李勣鎮并賢於長城惟公文武備足折¶
<pb:KR4d0261_SBCK_031-3b>¶
遐衝於千里外雖不城可也然爲可爲於可爲之時¶
所以利後之人云¶
　　　賦歸亭記¶
&KR0047;海伯方公撫封之二年因扞城餘力葺亭于髙墉¶
之上疊巘前陳澄&KR0801;旁立煙闢雲舒境與心逺舊目¶
之曰居公以賦歸易之或問朱買臣衣繍而夸歸張¶
季鷹以蓴鱸懷歸陶元亮不能折腰而言歸今公之¶
名亭者何曰買臣憔悴長安徼幸郡韍大喜過望直¶
欲駭邸吏驕故妻而巳季鷹栖栖一王國椽事非其¶
賢故寓物解印綬去我公自中都官三握使者節再¶
<pb:KR4d0261_SBCK_031-4a>¶
秩二千石連牧二廣莫府尊嚴僚佐將士走階戺企¶
光塵豈斗米而覊官者視朱子五十當貴&KR0138;丘垤耳¶
盖人方以筆橐期公而公謙不自滿非逐逐然務禄¶
者縁飾餘間登臨徙𠋣北望中州有征夫前路之問¶
想客星之釣䑓記詩翁之舊隱躍然動歸歟于中公¶
之心則然也唐鄭權以秋官常伯抗節斯鎮朝士賦¶
詩祖之韻必以來字韓子序之曰欲其成政而來歸¶
疾也某之意云爾客曰然遂以書于石¶
　　　師吴堂記¶
領以&KR0047;廣爲一都㑹大賈自占城真臘三佛齊闍婆¶
<pb:KR4d0261_SBCK_031-4b>¶
渉海而至歳數十柁凡西南群夷之珍犀𧰼珠香流¶
離之属禹不能名卨不能計其俗逐錐刀顧利而背¶
義其地去中州最逺毀譽之實或不上聞彈冠者玩¶
物奪志素絲之聲損焉自飲泉石門丕變遐習表然¶
與夷齊争光千載仰之如秋月氷壷聞其風靡不以¶
四知自飭&KR0002;宋廣平盧奐李朝隱之倫咸有淳則皆¶
塵其後矣先時廣人粥物于官率不得讎紹興辛未¶
桐廬方公以鷺序之舊自桂林移節來鎮班録之&KR0004;¶
以尺板揭免行之令約官属授適市者於是歛手無¶
犯公&KR0059;不二價罷閱貨之賄償槁梅不以粤裝遺子¶
<pb:KR4d0261_SBCK_031-5a>¶
孫𩔖皆方駕前躅政成多間略舊址作新堂不取遊¶
觀爲名而以昊公爲師可謂知所勸矣夫弈者必師¶
秋射者必師羿治蒲必師子路治潁川必師韓延壽¶
使治廣而曰吾以子路延壽爲師則迃矣雖吴無尊¶
主興&KR0022;之業見諸立朝然厲操律貪在廣無出其右¶
亦猶佩韋弦者各捄其失非若齊人知管晏而巳前¶
史載治廣者必褒其清匪以循良明允之政爲可略¶
盖清于廣爲難也堂爲屋五楹下臨方池夫容藿靡¶
間見竝蔕其西有亭曰緩帯有齋曰舫其&KR0047;有亭曰¶
瑞蓮其材得諸繕堞之餘其役則黥其工則傭其費¶
<pb:KR4d0261_SBCK_031-5b>¶
則官其經始以癸酉三月之丁未其成以五月之辛¶
夘雖華不越制而雄爽靚&KR0055;可以稱連率之居而洗¶
海瀕之陋公歛惠洊歳百廢具舉令行於庭户之上¶
而人樂其生於田野之間街談巷語惟恐公一日捨¶
之而去也今將西咲帝城駸駸顯列彰施緼畜兼善¶
宇内後人思公而不可見來仰斯堂曰此方公之甘¶
棠也皆當肅然汛掃必葺尚何翦拜之有¶
　　　恕齋記¶
吾友桐廬方稚川端士也造其室左琴右書坐胡床¶
揮麈尾香鼎茶甌相對所談古今成敗人物賢否文¶
<pb:KR4d0261_SBCK_031-6a>¶
章髙下而巳終日逹夜無禄利一語其於人非必輔¶
君如皐伊傳道如顔孟字民如黄韓行師如穰苴太¶
公然後爲至有一善則稱不容口於文非必欲鼓吹¶
五經黼黻河漢而爲工&KR0215;字之妍無不擊節故持甚¶
髙之論執春秋責備之法者聞稚川之言有慚德嘗¶
曰吾少也性&KR0310;且急凡應接指呼之際小不㥦意則¶
怫然于中如有物蔕芥不能茹也乆之益不自樂因¶
泮然悟白天下事孰能盡如人意耶而吾一日間十¶
不恱者八九爲吾之方寸何約結如是遂法佩韋之¶
戒名所居曰恕仰觀俯思期于允蹈始時勉強矯揉¶
<pb:KR4d0261_SBCK_031-6b>¶
徐而安行之以厚省躬以約待人詆娸相忤各以理¶
遣昔者之愠今者之和爲方寸者廼㤗然以適有與¶
吾道同志合者又推是而告語之子不可以無&KR0003;予¶
曰斯理明甚多辝則贅夫抜逐蠅之劒不如受汚羮¶
之衣覧擲樏之鏡不如善遇溺&KR0069;之吏察淵中之魚¶
不如耗雀䑕之不問所謂一言可以終身行之者聖¶
人豈欺我哉¶
　　　癡拙堂記¶
上系統二十有五年悼諾仕者以了官事爲癡履忠¶
信爲拙䇿士以問越明年恩平守清江𫝊公酌斯旨¶
<pb:KR4d0261_SBCK_031-7a>¶
以目其堂属予爲記予嘗恨以子墨薄技由捷徑躐¶
取一第不得奉大對幸公之請一吐之盖作車欲其¶
行陸刳舟欲其濟川否則薪之可也梓人不知縄墨¶
胞人不閑刀匕酒人不辨&KR0920;蘖則易之可也建官賦¶
職豈使飫嬪息而謀田宅&KR0088;自典午丗衰抱甕捉塵¶
煽浮虚之談以偃蹇爲髙猖狂爲逹始有癡兒了官¶
事之語夫亘地之廣民編之夥使能者䄂手不才者¶
具貟以饕禄事棼如絲矣十室必有忠信乃詆以爲¶
拙則挾私飾詐之風競起散醇以澆奪慤以僞欲望¶
艾安猶跛&KR1698;而陟嵩岱也昔夫子嘗爲委吏矣嘗爲¶
<pb:KR4d0261_SBCK_031-7b>¶
乗田矣亦必當其㑹計遂其牛羊不聞其有癡之&KR0003;¶
又曰言不忠信不可以行于州里不聞其有拙之&KR0003;¶
仕而不師夫子名教之罪人也公當中興之&KR0004;操漢¶
節使不測之虜固巳行其忠信不&KR0018;乎官事矣今攝¶
麾海漘能不鄙夷其逺旣自警又以激居位之士則¶
仰公之堂怠者勉於力嚚者返於朴以副吾君憂治¶
之意此春秋之法冝可褒也¶
　　爽堂記¶
眞陽五嶠之醜地也郡城不百所歩財足周守居曽¶
巨室垣墉之不&KR0002;其民茨竹爲屋人豕雜揉四壁不¶
<pb:KR4d0261_SBCK_031-8a>¶
縵一室張燈則光浹比宇紹興癸酉於是家君謫七¶
年矣某再至亦四換卉衣&KR0004;寓法林寺溼奥庳窄出¶
門茅不見人四旁皆狐虺所穴懼然惟盗之患今春¶
始以四十萬得馮氏故廬𠋣山作阯䌓木護其後家¶
君枕疾旣乆足未良行居之即心開目明疾亦少間¶
某絮劑之𨻶理䇿躋巘則放然有丘壑之趣失其身¶
之在瘴霧中也靣北有小堂卬首舉踵覬天渙之來¶
御親輿以返遂謂之企歸作亭于南𠋣牎&KR0009;意故以¶
南&KR0009;標其顔其左有二離支髙贏四㝷茂葉童童如¶
盖&KR0047;荒多暑休其下赫曦不能邇西山横前煙除雨¶
<pb:KR4d0261_SBCK_031-8b>¶
歇則遥岫崈壁或立或奔恠竒綿延呈&KR0247;天巧於是¶
立屋四楹曰爽堂有鞠數夲直籬之東誦悠然見山¶
之句遐景若人輕去印組如脫屣則韁鎻安能阸我¶
治小軒以思陶爲名登梁之日有文曰九夷欲居况¶
在王略一日必葺少安老親非虚語也¶
　　　慶善橋記¶
中番城有湖曰澹浦大堤横絶属市西輔小堤湖判¶
而三唐爲放生池自刺史顔魯公始我宋景祐中文¶
正范公名堤之橋曰慶善而屋之後百有七年尚書¶
郎丹陽洪公掲使者節考故迹請于朝而俞居亡何¶
<pb:KR4d0261_SBCK_031-9a>¶
橋與堤&KR0906;圯屋腐且匽又八年公佩州魚旣合左右¶
契益嚴魚盗之禁植以夫容幽䕃動物㑹浮圗氏法¶
照勸民財治堤照死惠才德滿継之公縱&KR0119;以迄其¶
成碈甓堅剛如履周道而橋而亭檐楹華好行人排¶
肩知泳游樂沉竿續蔓交臂更心恩鰓&KR0313;牣騰舞後¶
先挈三牽两今昨禍去明珠𩀱來絶意望報湖上有¶
大蘭若即晉王史君恢故廬舊祠其中公始等諸命¶
祀凡禱塞必詣焉昔者渠以鄭名城以光禄名里以¶
髙陽名亭以孟名皆因事有紀斯橋受名於百有七¶
年之前而公之字巳兆豈橋之葺廼待公而顯耶公¶
<pb:KR4d0261_SBCK_031-9b>¶
於書無所不讀讀必立訓傳資以飾吏決事并苞四¶
科洊臨吾州歳滿借一液枯耘弊謡匝于下今將更¶
治廣漢布颿而西留不可再於是州民洪某抒輿人¶
之情伐石筆事使具瞻扁榜召棠之思不替作詩曰¶
湖紋縷縷相忘圉圉人見魚樂兹橋之下車徒憧憧¶
戾止融融魚見人樂兹橋之中人不魚貪魚無人驚¶
我公之政清浄艾寜帡幪芙蕖衣&KR0013;蓤藻彼河伯氏¶
族衍以老擊水滃雲徃從神龍變化甘䨙長爲年豐¶
公多受祉鮐背鯢齒匪柱匪梁孔甘斯棠¶
　　萬卷堂記¶
<pb:KR4d0261_SBCK_031-10a>¶
同郡張伯壽學&KR0201;而根談壘彌堅榷古訂今聽者舌¶
夲爲強下至黄車稗官叢𤨏之&KR0003;衮衮不窮暇日踵¶
其門升其堂則緹帙縹囊鱗貫櫛比左右環列而以¶
万卷名之伯壽儴佯其間如枵腹者之湏哺倦㳺者¶
之企歸執熱者之思濯清風弗造次忘乎心故粹於¶
論議𧰟於詞章其理冝也夫六藝出𥘿埃至今千三¶
百餘歳鉅儒翼其道鴻筆鳴其文螭&KR0638;所紀金鐀所¶
書嵐齋松牎之所籑削方殺青日紛月牣好事者汲¶
汲而求之終其身不能以盡致丗之昧者侈金珠袤¶
仟伯以爲是潤屋肥家之䇿聞韋籯語則曰&KR0002;此其¶
<pb:KR4d0261_SBCK_031-10b>¶
踈闊也間有垂籖駢架雅雅未觸以市夸名釣虚譽¶
亦百無一二伯夀簡心端思它無𥊏玩旁裒愽訪惟¶
恐奥篇異牘之不我有手抄日校黄墨謹嚴漱其華¶
而味其&KR0254;𧷤其要而騁其妍俗客鼎來未始塵滓斯¶
堂也或曰張君兀兀兹乆進未能取一第以施其志¶
退無&KR0018;郭之疇可以躬其耕書多奚爲吾應之曰志¶
於燕者不返斾於𣈆郊志於蜀者不弭楫於楚澤志¶
於道者豈以丗勞自榮爲之言耶伯壽之心子何知¶
伯壽名谹紹興乙丑鄱陽洪某記¶
盤洲文集卷第三十一¶
