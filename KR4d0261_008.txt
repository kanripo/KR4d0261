# -*- mode: mandoku-view -*-
#+TITLE: 盤洲文集
#+DATE: 2015-09-23 10:23:22
#+PROPERTY: JUAN 8

<md:KR4d0261_SBCK_007-12a>¶<md:KR4d0261_SBCK_008-1a>¶
<pb:KR4d0261_WYG_008-1a>
欽定四庫全書
　盤洲文集巻八¶
　　　　　　　　　　　　　宋　洪适　撰
　　雜詠上¶
　　　芝¶徑
金莖豈受塵三秀已通神不競銅池瑞¶逢蘭肯卜鄰
　　　種秫倉
種秫無多子猶勝避俗翁盡將供釀具不復用青銅
<pb:KR4d0261_WYG_008-1b>
　　　芝泉
美瑞山祇管幽泉地脉通潄甘冰熨齒短綆走溪¶童
　　　草塘
茸茸春草茁碧水涌方塘入夢無佳句看雲憶對牀
　　　魚臺
掩闗麾俗子裂網禁畦丁臺下魚相賀溪邉人獨醒
<md:KR4d0261_SBCK_008-3a>¶
　　　兊橋¶
橋横桑下澗望處極西郊有客同飛葢何人伴結茅
<pb:KR4d0261_WYG_008-2a>
　　　泛杯&KR1104;¶
酒進鸕鶿杓花隨翡翠盤巖邊多怪石巖下有奔湍¶
　　　九曲¶
風輕杯蕩漾岸曲水逶迤遇坎亦可喜倒行羞接䍦¶
　　　㯶亭¶
乞得栟櫚葉都將當屋茆青青誇藥甲可怕杜陵嘲¶
　　　一詠亭¶
有水足浮醴寧拘秋與春共將詩擬古不必語驚人<md:KR4d0261_SBCK_008-3b>¶
<pb:KR4d0261_WYG_008-2b>
　　　小垂手(九曲/二名)¶
醉袖起如舞翩然三島仙約君為石友伴我傲林泉¶
　　　醒酒石(平泉醒酒石以水沃/之有林木自然之狀)¶
名髙牛氏品地接燕兒窠有客圖沉醉翻嫌石是魔¶
　　　墨沼¶
鑿地肖風輪洗雲吞月扇敗墨起緇塵山隂勞北面¶
　　　既醉亭¶
酒半興方濃缻空罍弗恥更看一籌輸各盡三觥醉
<pb:KR4d0261_WYG_008-3a>
　　　溪簾¶
雨過溪添緑横瀾自在流水精簾欲捲何處着銀鈎<md:KR4d0261_SBCK_008-4a>¶　　　可止亭¶
循除泉潄石改席酒分船到此須知止行前將墜淵¶
　　　鵝池¶
路轉左畫方水來斜中矩不解冩黄庭倚笻看白羽¶
　　　流瀑¶
髙坡勢建瓴觸石驚濤沸入耳轉聲清廬峽參差是
<pb:KR4d0261_WYG_008-3b>
　　　薝蔔澗¶
夾澗榮薝蔔倚竹顔如玉溪魚大上時臨流香可掬¶
　　　菊澨¶
夕英色衰落小摘尚盈襟錯㑹離騷意元無滿地金<md:KR4d0261_SBCK_008-4b>¶　　　末利菊¶
化工將末利改作壽潭花零露團佳色鵝黄自一家¶
　　　雙溪堂¶
溪光摇四壁瓦影落中流洗耳百聞寂清心千慮休
<pb:KR4d0261_WYG_008-4a>
　　　㰕齋¶
隨波堪泛宅因壑遂藏舟坐稳無維楫任他風打頭¶
　　　雲葉(雙溪/四石)¶
支機何代石風截秋雲根一葉下人境坐令臺榭尊¶
　　　嘯風臺¶
於菟嘯空山萬竅寒風出隄防飛將軍漢箭有神物<md:KR4d0261_SBCK_008-5a>¶　　　蜂房¶
石是蜂窠變蜂來有處藏不須開戸牖薜荔為穿房
<pb:KR4d0261_WYG_008-4b>
　　　磐磯¶
有竿不見綸無綸焉用餌終日坐釣磯旁人笑兒戲¶
　　　問柳橋¶
濡毫求露柱墮履望竒書問訊縁溪柳新條可拂裾¶
　　　鳯柳¶
春情百尺牽午影三眠過脩眉漫成顰細腰誰類我¶
　　　蓼¶岸□
蓼花如糝殘霞照晚汀不教資麹蘖留得隠鵁鶄<md:KR4d0261_SBCK_008-5b>¶
<pb:KR4d0261_WYG_008-5a>
　　　碧蘆步¶
津頭晚風急欹倒一叢蘆宿雁逢清泚飛來作畵圖¶
　　　西汻¶
春凴西汻䆫夏卧西汻榻待月最宜秋探梅還度臘¶
　　　扁舟¶
非厭人間事不携西子游聊將去越意指此作扁舟¶
　　　飛廬¶
浮家今得計舉棹疾於飛一笑兒童舞芳蓮當妓圍
<pb:KR4d0261_WYG_008-5b>
　　　采蓮舟¶
聖得三峯藕刳為一瓣蓮着身猶不稳何用濟長川<md:KR4d0261_SBCK_008-6a>¶　　　彩鷁¶
興來飛畫舸汎汎水中鳬緑皺移歌扇紅鮮迓酒壺¶
　　　飯牛亭¶
冬耕春復犂麥秀禾方挿少放牧兒休莫教牛力乏¶
　　　西疇¶
代耕荒㓜學投老樂歸田鹵莽人之罪豐凶勿怨天
<pb:KR4d0261_WYG_008-6a>
　　　土湖¶
波濤送客帆松竹圍僧舎野趣望中來西湖當减價¶
　　　石衖(竹弟石兄出/玉川子詩)¶
一丘封竹弟萬石齒金昆收拾甲乙品莊嚴可欵門<md:KR4d0261_SBCK_008-6b>¶　　　有竹軒¶
前身豈汲直枉尺天所難賢哉耐久朋結盟同嵗寒¶
　　　斑竹¶
帝子登湘岸臨風粉淚彈棃花多少雨㸃㸃透琅玕
<pb:KR4d0261_WYG_008-6b>
　　　紫竹¶
拾青容色混著紫寵光偏幽逕留風月行多履易穿¶
　　　方竹¶
體方如就矩幹直匪從繩杖有削圜厄提携先摸稜¶
　　　人面竹¶
怪竒存相法妍醜出天真此君無二貌正是葛天民<md:KR4d0261_SBCK_008-7a>¶　　　猫頭竹¶
穹枝迴鳯尾健筍迸猫頭安得真致比勿為羣䑕羞
<pb:KR4d0261_WYG_008-7a>
　　　慈竹¶
義居傳九世瑞物記三荆何似同根竹春風一死生¶
　　　笛竹¶
蘄産名天下含颸别様青中郎如一見應不數柯亭¶
　　　箭竹¶
美箭東南出成林地不慳安邊如有將寄與定天山¶
　　　洗心閣¶
飱霞吞沆瀣一吸千頃湖黙坐更深省心塵今有無<md:KR4d0261_SBCK_008-7b>¶
<pb:KR4d0261_WYG_008-7b>
　　　橘友亭¶
倚欄歌橘頌廵圃款甘林更待商山老於斯朋盍簮¶
　　　繡橘¶
后皇權植物奴婢徧江干繡蹙一林橘髙擎黄玉團¶
　　　脆橙¶
謂橘不盈握勝橙顓進皮香虀難共搗遮莫蟹螯持¶
　　　金橘(道州/者)¶
朱&KR0237;千里變金彈一分増入口蜜相避懷歸誰不能
<pb:KR4d0261_WYG_008-8a>
　　　羅甘¶
羅包肌理細霜顆輔車香封殖貴瀕水踰淮非我鄉<md:KR4d0261_SBCK_008-8a>¶　　　常棣徑¶
已廢蓼莪篇難荒常棣徑步屐不思歸共看花弄影¶
　　　花信亭¶
時時風報信處處雨催粧大賚一年景均輸萬斛香¶
　　　牡丹¶
綺麗偏宜晝香霞獨占春洛陽荆棘久誰是惜花人
<pb:KR4d0261_WYG_008-8b>
　　　勺藥¶
名標溱洧贈根自廣陵分所欠盤盂玉黄樓儘不羣¶
　　　丹桂¶
無癖不譽兒有詩非責子丹桂㡬枝芳對之空顙泚<md:KR4d0261_SBCK_008-8b>¶　　　瑞香¶
紫苞楊柳葉竒絶錦熏籠香氣闐襟袖清尊為汝空¶
　　　白山茶(亦曰/玉茗)¶
自讀文成賦經營巧作難涪翁真溢美何似鶴頭丹
<pb:KR4d0261_WYG_008-9a>
　　　白榴¶
恥上舞裙帯願依九琳忩韶顔今換骨阿措使心降¶
　　　末利¶
膚瑩過凝脂香濃逺随步應有㸔花人入園心見妬¶
　　　素馨¶
䌓盛閩南粤潛藏霜雪天素雲生寳髻賸馥借龍涎<md:KR4d0261_SBCK_008-9a>¶　　　含笑¶
自有嫣然態風前欲笑人涓涓朝泣露盎盎夜生春
<pb:KR4d0261_WYG_008-9b>
　　　木犀¶
逋客敢欺桂秋巗曽遣風古香吹一再如到廣寒宫¶
　　　文官花¶
破白便懐青紆朱旋著紫鼎鼎一春忙浮夢均夢蟻¶
　　　聚八仙¶
圓整裝花蕊周遭列飲仙瓊英難上僣簇蝶不同年¶
　　　衮繡毬¶
流蘇團小蝶伯仲聚仙花衮繡名非是瑶琨未足誇<md:KR4d0261_SBCK_008-9b>¶
<pb:KR4d0261_WYG_008-10a>
　　　水梔(鮮支即支子/出子虚賦)¶
鮮支形相小石罅解蟠根香凑芝蘭室居便水月村¶
　　　重杏¶
重英迷宿雨巧笑聘春風壽汝一巵酒勿嫌肌太紅¶
　　　紫薇¶
十年三雁序接翅紫薇垣花下哦前什難酬¶明主恩¶
　　　木蘭¶
未識春風面先聞樂府名洗粧儂出塞進艇客登瀛
<pb:KR4d0261_WYG_008-10b>
　　　荼䕷<md:KR4d0261_SBCK_008-10a>¶青條散蛟螭素艶欺瓊玖體薫塵外香骨醉壺中酒¶
　　　玉瓏&KR1614;(此花得之臨川謂之玉堂春或云閩中/謂之玉瓏&KR1614;浙中謂之睡梅唐人¶有霿)
　　　(淞花詩云閣林初日静無風霿淞花開處處同/記得集英深殿裏舞鬟齊挿玊瓏&KR1614;¶疑即此花)
　　　(也/)¶
品軋酴醿架名疑霿淞花(闕/)　　假借可但鄙金沙¶
　　　山茶
平泉¶窮勝事南守送名花寓意懲多愛勞人召怨嗟
<pb:KR4d0261_WYG_008-11a>
　　　黄薔薇¶
彤闕收紅綬金門賜鞠衣(闕/)無纎㓨罥一摘便須稀¶
　　　紅蕉<md:KR4d0261_SBCK_008-10b>¶嶺外花無數分移頗歴年破除猩血染舒巻蜀城牋¶
　　　海仙(本名/錦帯)¶
人來認海裳却訝枝條弱嫩蕊不勝春生怕東風惡¶
　　　繡帶¶
蜀艶停針久柔荑着意描五文縈色線百寳簇芳腰
<pb:KR4d0261_WYG_008-11b>
　　　荳蔲花¶
冶葉擁香苞盈盈二月交相思意安在試去想花梢¶
　　　麗春¶
纎莛小作罌瘦殻元無粟色麗品少雙詩成看未足¶
　　　長春<md:KR4d0261_SBCK_008-11a>¶四季花長發朝朝得細看絳英能受暑緑刺更禁寒¶
　　　水仙¶
龍宫陳酒器金琖白銀臺欲結塤篪伴無踰緑蕚梅
<pb:KR4d0261_WYG_008-12a>
　　　剪春¶
巧剪鮫綃碎深塗絳蠟匀殘英枝上隠踰月逞鮮新¶
　　　玉簮¶
月娥新琢玉何夕忽遺簮斜挿風鬟濕蟾宫底處尋¶
　　　麝萱¶
手撚雛鶯羽鼻參香麝臍千憂何處散芳徑酒爭携¶
　　　玉燈<md:KR4d0261_SBCK_008-11b>¶葉如薏苡長花比金燈白一簇蕊宫仙銀燈臧與獲
<pb:KR4d0261_WYG_008-12b>
　　　鬭日紅(一名落/地錦)¶
紅英鬭日開暮落錦成堆不藉西風力孤根委草萊¶
　　　佛桑¶
展葉柔桑沃裝叢醉纈繁定應西域到略不耐輕寒¶
　　　木芙蓉(離騷采薜荔兮水中搴芙蓉兮木末盖/言水中無薜荔可采木末無芙蓉¶可搴)
　　　(猶縁木求魚之意與古詩涉江采芙蓉皆指藕/花也韓文公木芙蓉詩云采江官渡¶晚搴木古)
　　　(祠空乃/誤用耳)¶
川陸有芙蓉名同物不同采江搴木句作麽誤韓公
<pb:KR4d0261_WYG_008-13a>
　　　黄拒霜<md:KR4d0261_SBCK_008-12a>¶芳林秋冷落木末改黄裳可笑名虚忝何曽拒得霜¶
　　　小黄葵¶
拂金鋪細靨騎鵠墮新翎花小也傾日芒寒猶聚星¶
　　　金鳯¶
九苞滋雨露五采燭軒楹奉送歸丹穴朝陽幸一鳴¶
　　　雞冠¶
未觀金距鬭已怪左輪殷一夜風霜作垂頭急挂冠
<pb:KR4d0261_WYG_008-13b>
　　　石竹(文與可詩蜂齧紅/蕊爛蟲啼碧叢短)¶
蘤紅蜂好齧路細麝來眠若也栽幽處踰冬色不蔫¶
　　　黄鶯兒<md:KR4d0261_SBCK_008-12b>¶鸝庚翻栁去拾羽漬輕花戰戰枝如壓無風勢亦斜¶
　　　真珠¶
細簇盤洲岸初驚合浦還娉婷邀十斛借取買青山¶
　　　鼔子¶
抽蔓類牽牛含芳伍萱草上上不知休髙柯壓纒繞
<pb:KR4d0261_WYG_008-14a>
　　　金錢¶
鑪熾隂陽炭金錢滿地流何人能㸃鐵笑覔富民侯¶
　
　
　
　
　
　
<pb:KR4d0261_WYG_008-14b>
　
　
　
　
　
　
　
　盤洲文集巻八
