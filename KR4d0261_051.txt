# -*- mode: mandoku-view -*-
#+TITLE: 盤洲文集
#+DATE: 2015-09-23 10:23:24
#+PROPERTY: JUAN 51

¶
<md:KR4d0261_SBCK_051-1a>¶
<pb:KR4d0261_WYG_051-1a>
欽定四庫全書
　盤洲文集巻

五十一¶
　　　　　　　　　　　　　宋　洪适　撰
　　申省狀　　　　書¶
　　　荆門軍論茶事狀¶
某近已條奏敷茶之弊而私憂過計又恐勘當不許¶以
今年從便住賣之數立為新額只申嚴法禁行下¶則使
斯民不霑寛恤之實惠必不得已權時之宜不¶致虧失
<pb:KR4d0261_WYG_051-1b>
經費又不重困民力使官民兼濟則某有愚¶見伏望鈞
慈赦其狂瞽之罪某本軍見排造戸籍再¶三與民戸較
量謂朝廷以寛恤為政若以利害申明¶必䧏指揮不許
違法均敷但恐客人遽失髙價故意<md:KR4d0261_SBCK_051-1b>¶遏絶不來致令本
軍虧折歲額欲行申請乞給䧏茶¶引本軍自行勸誘上
等稅戸依客人入納官錢之數¶就軍買引自往鄰近土
産處收買堪好真茶以實價¶分均食用咸謂若得如此
施行民戸自往買茶免得¶虚費髙價亦為民利某之狂
<pb:KR4d0261_WYG_051-2a>
愚欲望鈞慈特賜減損¶荆門軍歲額以其數每年徑就
提舉司請引至本軍¶從長招誘客人或民戸算請只依
元引收頭子錢外¶更不别收勘合等錢俟至歲終本軍
以其錢買銀付¶提舉司或鄂州總領司交納則於兩縣
之民買引得¶茶之外每歲實減錢一萬五千餘貫此其
為利不鮮<md:KR4d0261_SBCK_051-2a>¶如䝉從某所請乞自紹興二十九年為始俟
指揮到¶日若春季已批發過客人鈔引乞許理作今年
之數¶仍乞下提舉司於鈔引上朱批係是荆門軍算請
<pb:KR4d0261_WYG_051-2b>
之¶引只得前來本軍住賣以免侵紊他州歲額兼乞下¶
提舉司告示産茶去處除本軍朱批鈔引之外却不¶許
别用客人他引批指前來本軍以免攙奪給降引¶數於
法鈔引許留民間九年今既本軍人戸自行買¶引却恐
當年未必便能一一買茶欲乞本軍每年只¶是趂納給
到引價錢其住賣倒引乞隨逐年多少申¶繳庻使公私
兩便如是向去戸口繁盛比及承平商<md:KR4d0261_SBCK_051-2b>¶旅通行見得從
便可以趂額則乞許以後守臣申明¶朝廷自依常法更
<pb:KR4d0261_WYG_051-3a>
不逐年給降又緣荆門小壘難得¶銀子尋常貢賦多是
擔錢至荆南府買銀今每年至¶提舉司請引及管押人
納銀有㳂路脚乗等費若不¶立下些小縻費恐官司别
無所出巧作名目因緣多¶取於民某面問民户欲令毎
斤增收五文省作縻費¶使用皆稱情願出備若於外官
吏别行增添收取並¶乞計贓坐罪¶
　　　復解額申省狀¶
本軍據軍學進士張禮等一百二十九人陳狀稱本<md:KR4d0261_SBCK_051-3a>¶軍
<pb:KR4d0261_WYG_051-3b>
舊解額五人靖康元年范如圭任彦直髙敭田幡¶然扈
䕫同年發解范如圭見任利路提刑任彦直見¶任恭州
監稅頃因劇盜以荆門為巢穴軍治鞠為荆¶棘人民死
徙殆盡至紹興五年收復方以武臣作守¶驅除虎狼鳩
合遺萌始有人煙至紹興七年省部㑹¶問靖康元年終
場人數紐取立額其時本軍土人逃¶散未歸知軍胡修
武不以儒生為意只就軍城據流¶寓陳天將供稱靖康
年有二百二十人終場其年就¶江陵附試遂以四十四
<pb:KR4d0261_WYG_051-4a>
人解發一人續後本軍士¶人漸歸却見解額人數異同
遂於紹興二十一年經<md:KR4d0261_SBCK_051-3b>¶轉運司及本軍陳訴稱在承平
時本軍初未曾及二¶百人終場之數蒙追問陳天將供
稱係是應天府流¶寓人當來實不曾就荆門取應靖康
年科場葢是一¶時公吏且欲回報上司令天將妄亂供
報所有本軍¶士人除建炎紹興之初兩次無人取應外
紹興七年¶江陵府附試終場七人解發一名至紹興二
十六年¶終場四十六人亦只解發一名今來士子蒙朝
<pb:KR4d0261_WYG_051-4b>
廷養¶育作成垂三十年已及承平人數緣本軍去江陵
一¶百八十里貧者乏於裹糧而㓜者父母不容逺去遂¶
使毎次不能盡往赴試致見人數不增只以一人備<md:KR4d0261_SBCK_051-4a>¶數
乞行申明復額某遂取責到本軍紹興二十六年¶鄉飲
酒除疾患不赴人外有八十八人成禮並見今¶係籍學
生共一百六人並㑹問到鄰近州府體例江¶陵府以省
記到靖康元年數係十人七分取一人紹¶興七年終場
五十二人解發三人紹興十七年終場¶一百六十六人
<pb:KR4d0261_WYG_051-5a>
解發十一人已復舊額峽州靖康元¶年係八人取一人
紹興七年終場二十人解發三人¶紹興十四年終場七
十三人解發五人已復舊額歸¶州靖康元年係七人五
分取一人紹興四年終場二¶十人解發三人紹興十年
終場二十九人解發四人<md:KR4d0261_SBCK_051-4b>¶已復舊額復州靖康元年係
十二人取一人紹興十¶年終場五人發解一人紹興二
十六年終場三十人¶發解三人某檢照本軍公案有紹
興二十一年内取¶責到靖康元年發解人髙敭主簿供
<pb:KR4d0261_WYG_051-5b>
稱當年終場係¶是六十五人並見存鄉貢進士丁庭瑞
亦係靖康取¶應之人所供符同其陳天將供伏妄報文
狀具在可¶考某切聞胡文定父子俱在荆門寄居故朱
内翰之¶類逺來就學如朱内翰胡侍郎皆是荆門預薦
登科¶所以荆門士人師授頗有淵源今既解額頓窄又
附¶試他郡憚逺不能盡行致令薦送數損無以激勸有<md:KR4d0261_SBCK_051-5a>¶阻逺方士人進修之意某又伏覩紹興重修薦舉法¶備
載紹興四年指揮縁淮南兩路無靖康元年終場¶之數
<pb:KR4d0261_WYG_051-6a>
只比附泰州之數權立諸州解額每十三人解¶一人今
湖北諸郡並是十五人以下解發一名不應¶荆門獨以
四十餘人為額顕是多寡不均如江陵府¶只是憑據人
吏省記立額本軍見存靖康發解取應¶之人可騐不誣
已將㑹到諸州府解發人數録白申¶納禮部准備取索
照㑹訖謹具申尚書省伏望鈞慈¶憐念逺方士人乞將
紹興二十九年科場比附本路¶鄰近州軍體例别賜詳
酌改立解額行下<md:KR4d0261_SBCK_051-5b>¶
<pb:KR4d0261_WYG_051-6b>
　　　代上宰相書¶
某鹿鹿么䯢至愚極陋蹤跡草芥顧不足進陳於帝¶師
大丞相之前僥覬觀采之萬一然伏自思念在熙¶豐時
曾門躋身綸闈勸講帝幄在政和時大門籠宇¶内之財
為天子侍臣不肖之孫隤其家聲無可云者¶而天借之
幸名絓官牒猥受化工之賜漕臺鍾官洊¶居部使者之
属雖翹材大館所以羅致英雋而蕞爾¶姓名得塵拔士
之録亦十有七年某也佩山嶽之施懷¶抄忽之報刻肌
<pb:KR4d0261_WYG_051-7a>
鏤骨矢心自擔亦不敢輒處衆人之¶後退帷陽春播物
莩者荄者無不蒙被寵光吐葩颺榮動<md:KR4d0261_SBCK_051-6a>¶揺和風拱把之
本根至於能䕃牛馬柔條弱蔓亦能¶上凌青霄發生之
功何能遽數士於斯時託身罏錘¶朝泥塗而暮雲漢造
化之力與春等耳今欲軋滯思¶飾瑣説抒憔悴可憐之
情顧小已區區之私夫何足¶以仰瀆威尊竊念窮而呼
天理所必致捨恩門而不¶進一辭則鼠肝蠱臂何所自
託耶重念某寅緣世及¶饕竊禄仕雖裘冶之緒不敢廢
<pb:KR4d0261_WYG_051-7b>
而材智駑下不能見¶頴濫巾王官庇身大邑罷精耗神
日懼奉職捄過不¶給蓬徙塵走幸終𤓰戍得逭萬坐之
罪而孥累猥衆¶退無負郭上腴可以耘耔代禄仰首揺
尾希筆端膏<md:KR4d0261_SBCK_051-6b>¶澤庻幾復尋故步少逃州縣之勞以免溝
壑之填仰¶惟某官天命隆棟為時宗臣畔甲歸馬泰山
四維功¶業卓偉固已鏤景鍾書金匱非某趢趗所能鋪
張梗¶概厥今太平無象物物遂性動植飛潛鼓舞覆燾
之¶間遐邇耄穉共壤而擊豈門墻賤士不能澤吻一鳴
<pb:KR4d0261_WYG_051-8a>
自求升斗之水是敢犯嚴肆言以累埏埴冒觸等威¶某
下情不勝戰灼待命之至¶
　　　代上前執政書¶
某仰惟聖天子奮乾剛旋太阿尺一招賢慨乎如不¶及
幷謀兼智以濟登解絃上治自台鼎侍槖諫官御<md:KR4d0261_SBCK_051-7a>¶史臺
郎儒館無有大小楹然一新鴻儀鷺序皆乙亥¶前斡棄
沉淪之耆傑外而价藩近鎮亦暫屈舊老敷¶和蘇枯剗
磢淄粃然後入都卿相之位恭惟某官以¶碩德垂典刑
<pb:KR4d0261_WYG_051-8b>
以昌謨翼帷幄簡於細㫋曄於汗簡舊¶矣蠅營醜正積
年居東天日清明人人詹冀霖雨寄¶足方面寔儲巖石
之望宜告舍人趣治相國裝行即¶召矣某才品凡下無
尺寸逾人低佪塵&KR0381;星終其二¶視王公大人如參辰麗
天可望而不可親又安有覿¶顔色之温侍謦欬之重者
乎竊謂閣下鄉者西府遂¶持國秉則陽春膏澤可以窮
垓匝宇而槐府潭潭某<md:KR4d0261_SBCK_051-7b>¶也雖欲下望塵之拜所不可得
是閣下昔者之用乃¶天下之幸某之不幸也訪蘇耽之
<pb:KR4d0261_WYG_051-9a>
仙跡上義帝之故¶城而某乃得與遐萌小吏企末光而
承餘澤是閣下¶昔者之未用乃某之幸天下之不幸也
今兹綸札鼎¶來使貂之袂相屬歸輔九五雍容槐楓之
上退而謀¶國門墻尊嚴雖欲介郴陽之既見復邇泰階
戞戞乎¶其難哉僥幸閣下撫封江右卓馬少駐某餬口
畨城¶距髙牙一衣帶水幸之再來天也捨此時不干館
人¶望履幕非鄙則病是敢促櫓絶湖趦趄輿早下陳以¶
覬鉅公一眄之榮若夫穆天縡經國體措天下泰山<md:KR4d0261_SBCK_051-8a>¶之
<pb:KR4d0261_WYG_051-9b>
安則其規橅已素定閣下之胷府某一介愚瞀無¶以効
渤海議曹之獻至於白涸轍之狀鳴負巫之賤¶又不敢
墨筆&KR0757;牘譊譊以溷稜威伏惟閣下貰其罪¶而與其進
焉干犯鈞嚴某下情不勝戰懼之至¶
　　　與朱舍人書¶
某比獲撰屨辱賜南遷詩一編一百有四首自曲江¶過
曺溪抵東衡州凡三日垂二百里右手執帙左手¶持轡
目注心存哦誦乎齒吻不知林巒之所歴嚶哢¶之度耳
<pb:KR4d0261_WYG_051-10a>
也昔屈大夫受䜛於楚長吟澤畔離騷章句¶上追詩雅
然桀紂羿澆等事反復致詳雲霓惡草之<md:KR4d0261_SBCK_051-8b>¶諷尤夥後之
廢放者其冩悲寓懷之語必含怨刺雖¶韓退之為時宗
師柳子厚文映古今猶有雙鳥訓狐¶之詩宥蝮愬螭之
文中書丈人以贍學偉辭為甘泉¶望臣良筆嫓遷董大
冊落常揚逺徙曲江八變寒暑¶他人必憂懟亡聊日夜
企而望歸我公乃買園葺亭¶培薙自適一編之詩皆與
諸郎快婿邦人之可語者¶投壺圍棊登臨所賦語工而
<pb:KR4d0261_WYG_051-10b>
意和格髙而辭樂無鬱¶鬱不平之氣芽於中而發於外
也其賢於人如是夫¶豈久留此者耶某不肖不能窺見
彷彿姑以所歎授¶圉人持歸以獻<md:KR4d0261_SBCK_051-9a>¶　　　三省與金帥書¶
王忭來歸伏奉緘誨反復曲折備見勤誠玩味再三¶不
勝欣荷伏惟元帥丞相為社稷之重臣兼將相之¶大任
明良胥㑹言聽計行生靈休戚係乎轉眄¶皇帝仰奉兩
宫俯憐赤子感大德尋盟之意捐棄細¶故務在曲從誓
<pb:KR4d0261_WYG_051-11a>
書悉如來戒信使亦令啟行歲輸銀¶絹見已計置起發
商州舊疆更不靳吝但以兹夏先¶歸四郡繼有渡淮之
役今俟使命回程寢兵休士便¶行交割係虜之人即令
有司刷㑹續當實告以遵嚴¶約無事繁辭歲律將周神
眀隂相躋民仁壽同享昇<md:KR4d0261_SBCK_051-9b>¶平垂譽無窮天下幸甚¶
　　　三省與金帥書¶
比布訊緘遂勤誨牘風埃匽薄審閫制之賢勞神明¶扶
持喜天休之滋至念二儀以好生為德葢百戰者¶不祥
<pb:KR4d0261_WYG_051-11b>
之兵修此齊盟出於初議中因曲見或為矛盾¶之言致
此數年未講衣裳之㑹兹聆嘉報不替舊歡¶仰衛社之
大忠感睦鄰之髙誼已遵要束無復異同¶雖逺方有雙
鯉之書豈殫情素使兩國若一家之子¶永戢仁私瞻遡
惟深敷云曷罄¶
　
　
　盤洲文集巻五十一
