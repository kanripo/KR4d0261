# -*- mode: mandoku-view; -*-
#+TITLE: 盤洲文集
#+DATE: 2015-09-11 13:02:59.163533
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0459-007盤洲文集-卷第七.
<pb:KR4d0261_SBCK_007-1a>¶
盤洲文集卷第七¶
　　詩五十二首¶
　　　梁子正有詩謝牡丹及聚仙花次其韻¶
天教國色傲春華不肯争先伍&KR0258;花西洛塵埃長太¶
息名園今屬犬羊家¶
癡坐林間𩔖守株一年春事巳無餘直湏九曲添清¶
漲灑掃㯶亭進一盂¶
玉蘂茸茸映四筵團欒如集飲中仙下方蔟蝶非儔¶
匹上比瓊花難並縁¶
　　　病中憶九曲¶
<pb:KR4d0261_SBCK_007-1b>¶
新穿九曲望時霖水到渠成病巳侵見&KR0003;小舟穿栁¶
岸那知清漲入桃林五旬藥裹長経眼幾日荷花復¶
賞心夢裏亦知行樂處老來尤更惜光隂¶
　　　六月郷城不雨禱賽無應得建康書一雨連¶
　　　半月至以望日匄晴感而有作¶
蒼蒼太手熟歳歳厄吾郷千里均州縣三旬殊雨暘¶
誰云不私覆迺爾分此疆遂令逺遊子轉盻生炎凉¶
　　　江鳴玉遺蒼梧二蒼鶴其一病兩日而死陸¶
　　　魯望詩云醫鶴自湏監吾郷人醫尚無良手¶
　　　况禽醫乎¶
<pb:KR4d0261_SBCK_007-2a>¶
病骨摧頽警露難草埋長脛委蒼翰吾郷尚欠肱三¶
折况有禽醫爲一看¶
　　　八月下旬觀邸報二絶句¶
黄卷漫窮年天梯欲上難閭閻聽小子競欲裂儒冠¶
歎息東坡老聦明誤一生不湏多識字捷徑自撗行¶
　　　婺源乃歙之劇邑素有湯鼎之謗頃治此郡¶
　　　俾邑官作止沸之亭而不果吾宗應賢下車¶
　　　而風俗易書來求扁因爲賦詩¶
琴堂少值烹鮮手壯縣空遭沸鼎名止火絶薪俱下¶
䇿風移全在長官清¶
<pb:KR4d0261_SBCK_007-2b>¶
　　　宗人應賢婺源張氏之壻也治邑清介一無¶
　　　所私其列嶽詒書郡幕至以邑尊稱之其里¶
　　　諺如此戯成絶句¶
自昔爲門壻于今是邑尊秋毫無假借情話與誰論¶
　　　朱叔召遺文官花二絶句¶
幻出荷衣㸃雪衣更將龜𬗋換牙緋人中巧宦誰知¶
此好向天街挿翅飛¶
緑心變却&KR0004;時白𬗋色由來昨夜朱學得文官何足¶
道但堪花徑駭僮奴¶
　　　𠕅賦¶
<pb:KR4d0261_SBCK_007-3a>¶
不用風人怨緑衣身兼魏𬗋與潜緋司花直爲文官¶
地可忍春殘一片飛¶
解&KR0260;方聞上玉除寵光轉眼疊金朱大夫不愽喬松¶
貴嘉橘千頭也作奴¶
　　　景盧蠙洲¶
芳洲編地志老蚌隱澄灣軒檻今清絶全勝合浦還¶
　　　蠙橋¶
堤長交栁䕃橋狹束荷香掩户回逋客慿欄狎漫郎¶
　　　索𥬇亭思景嚴二絶句¶
徃日江梅發巾車數數來自今花索𥬇不復共衘杯¶
<pb:KR4d0261_SBCK_007-3b>¶
常棣春来减人如斫脚鐺𠋣欄思舊事老眼淚縱撗¶
　　　次韻景盧賞梅¶
曲塢梅藏白東皇解出竒不嫌歌板閙直與酒尊冝¶
𠋣竹盟三友凌風粲一枝清標何水部千古&KR0003;能詩¶
　　　石皷詩¶
天作髙山太王荒鸑鷟一鳴周翦啇郟鄏&KR0114;年大蒐¶
講諸侯歛祍尊天王六月中興䋲祖武平蕩犬戎恢¶
境土石崖可鑿詩可鐫千載神光薄西滸橐駝輓入¶
大梁都壁水湛湛河出圗中間兩皷備章句日惟丙¶
申不模糊左驂秀弓射麋豕有鰟有&KR2362;君子漁光和¶
<pb:KR4d0261_SBCK_007-4a>¶
石經屹相望詛楚登嶧非吾徒辛壬癸甲鴈分翅橋¶
門觀者堵墻如星沉東壁干戈起首下足上天倒置¶
景鍾糜砕九鼎飛王迹皇風吁掃地羣胡扛石徙幽¶
燕兵車亂載包無氊&KR0251;火礪角小小爾爲礎爲砧多¶
歴年¶
宣和殿中圗復古冠以車攻次十皷韓詩歐跋盡兼¶
収雲章剖判定魚魯先君辛苦朔方歸文犀拱璧¶
弃弗携一編十襲自鐍祕更有司馬鳯翔碑我生不¶
辰今巳老&KR0302;陽三雍身不到匆匆使虜接淅行在耶¶
亡耶問無報整齊篆籕飾牙籖簡撮篇詠勞窮&KR0677;致¶
<pb:KR4d0261_SBCK_007-4b>¶
主有心歌小雅汗顔無術下登三¶
　　　丙申臈二十五日落一左齒¶
行年六十已中枯雪映衰髯歳且除一齒驟然離左¶
輔益憐大嚼逺庖厨¶
　　　野處孔雀爲狸所斃¶
逺程萬里起南溟文采葳㽔掩𦘕屏展翼來朝金翆¶
晃竦身輕舉鵲烏停園中但有辟蛇法山下相望瘞¶
鶴銘野鶩家雞隨處有孽狐何事獨&KR0075;刑¶
　　　過濠上¶
心隨溪水清目逆岫雲生不憚躧芳屐橋南鷗乞盟¶
<pb:KR4d0261_SBCK_007-5a>¶
　　豹岩之北脩竹數𠭇中有叢冢數十百處皆¶
　　紹興末年所&KR0009;予得此地先定規橅某處起¶
　　亭榭某處植花木七八年間成畦逕矣所&KR0009;¶
　　之櫬願移者從之不強也作噩之春有姓淡¶
　　人來啓菆卜日携鍤掘土數尺敗棺俱在朽¶
　　骨爲土所蝕頗亦不具皆包裹而去後數日¶
　　忽訴于縣于州于外臺追問證治踰月始定¶
　　今不復塞其故穴欲使孫曽知之故作此詩¶
未央長樂宮中有樗里墓沈沈天子居咫尺穴狐兎¶
乃知古聖人如天覆下土雖&KR0221;禓祼䄇四目曽不顧¶
<pb:KR4d0261_SBCK_007-5b>¶
賢哉季武子杜殯迫西廡堂皇歩武接松檟暗鍾皷¶
桃茢不屏除芻靈許來祔忌諱後愈多今人不如古¶
曹暪好發丘凶德比夷虜掩骼埋其胔人當事斯語¶
我老得歸田買山因學圃欎欎琅玕林叢冢不知數¶
豈忍去枯骨爲我展杖屨恣其笋侵畺不使種𤓰瓠¶
花木列四旁亭榭亦回護數年畦逕成或徙或如故¶
尚有獷悍人珥筆巧誣訴無言事自明有物衆所覩¶
舊壙今弗堙朽木且支柱尚恐妄男子輕傳市中虎¶
書事示孫曽無心覔佳句¶
　　　席上見姚泉壽母諸子求詩¶
<pb:KR4d0261_SBCK_007-6a>¶
潘輿隨五采三釡古今榮蘭玉&KR0313;堦砌追攀千佛名¶
　　　董伯魯以詩送川海棠用韻荅之¶
花栽趂上春重趼疲𩀱足何日對仙姿分題同刻燭¶
　　　次韻景盧題龜巢¶
拙速誰云勝巧遲新亭結罷得能竒細看逺水兼天¶
浄可但中秋觀月冝出郭自欣三徑樂枕流今有幾¶
人癡巢蓮千&KR0010;同藏六一𥬇浞塗曵尾龜¶
　　　三月十六日龜巢觀月渭師携寵同賞後兩¶
　　　日大雨復作景盧有詩同其韻¶
潜鱗故故上鈎遲翆䄂慿欄自一竒半夜酔歸閑有¶
<pb:KR4d0261_SBCK_007-6b>¶
&KR0208;一年春盡事如冝盍簮何憚𠕅三瀆覧鏡堪嗟六¶
十癡已辦尋盟臨斫鱠不將可否問蓍龜¶
　　　四月十三日流杯次景盧韻&KR0009;渭師¶
今年無好雨曲水未勝杯誰伴山翁酔難令俗客陪¶
青苔迎馬入緑栁送鶯來縱歩濠梁上垂緡更樂哉¶
　　　流杯同景裴韻¶
三春少雨未行觴槐影交加更漏長半夜水來山澗¶
滿四簷竹宻酒尊凉新亭方作龜巢葉𦘕棟何妨燕¶
語梁滿引三觥拌一酔老來真箇惜時光¶
　　　流杯次日連雨渭師有詩次其韻¶
<pb:KR4d0261_SBCK_007-7a>¶
入夏濃雲日夕昬舉頭煙雨暗前村風隨重客清葵¶
扇月爲佳人射翆樽依舊建瓴欹屋角幾畨携杖失¶
溪痕小枰巳在紗䆫下欲把明瓊看倒盆(趙侍兒覔/小碁局次)¶
(日與/之)¶
　　　𠕅荅¶
投老無能千慮昏歸田浸乆使令村長因歩月成三¶
影難得朋雲共一樽水漲溪橋孤釣隠雨侵山徑洗¶
鞾痕寓公在此寧黔突㑹有容光照覆盆¶
　　　景盧開尊阻雨展日復用前韻&KR0009;之¶
逐婦鳴鳩急定昏不堪煙靄弄千村掩𨵿盡日資笻¶
<pb:KR4d0261_SBCK_007-7b>¶
杖改席何時對癭樽雲暗松皮多節目雨傷棃𩔖有¶
瘢痕溪神若也心無妬迎出常娥照玉盆¶
　　　雨中排悶¶
飯牛戴笠牧童昏安得斜陽過别村户外涎蝸行半¶
壁床頭渇䑕側空樽花殘鶯老渾如夢水到渠成不¶
見痕天意未晴人未飲家奴&KR0323;曲辦籸盆¶
　　　𠕅賦¶
月在雲中破鏡昏幾時清影散林村杖藜難去尋漁¶
艇洗琖無因續蟻樽竹葉弄風添秀色榴花帶雨露¶
啼痕不如暮捲珠簾酔喚取佳人𥬇拊盆¶
<pb:KR4d0261_SBCK_007-8a>¶
　　　庚子山居采茶有感¶
憶昔采茶時雨後山蹊濕鷹爪喜&KR0313;䄡蠏眼思朝汲¶
歸路取盤洲下&KR0628;行蹤急珠汗透裳衣更換登梯級¶
徙𠋣曲欄竿鳴鴈圎沙集晚景不勝春寒氣潜相襲¶
詰旦傍裝臺欹側人扶立輿疾望醫來誰煑青黏汁¶
舉按念齊眉幻泡何嗟及重過故園門不忍携笻入¶
引領顧前丘空對旗槍泣¶
　　　一春置酒必苦風雨今日幸晴而景盧有行色¶
一春風雨厄遊遨此際開樽始解嘲恰恰鳴禽藏栁¶
陌訢訢嫩葉逬花梢離筵欲動愁分&KR0209;勝日何妨剰¶
<pb:KR4d0261_SBCK_007-8b>¶
出郊燕寑香凝公事了頻將書札問龜巢¶
　　　次景裴席上韻¶
桃李紛紛巳半春海棠睡覺晚䊋新龜巢剰有千般¶
景瓊報渾無一㸃塵酒未舉杯風逐客詩方拈筆雨¶
催人從今只㨂晴和日草草杯盤勿厭頻¶
　　　用景盧諸公詩軸韻招監司太守¶
淺白輕紅𥬇𠋣門何須雪夜憶前村韶光定入詩人¶
句勝事難逢俗子言風振繡衣須命駕雲隨皂盖欲¶
窺園人生易老愁春老問栁尋花故事存¶
　　　景盧數日枕疾復用前韻¶
<pb:KR4d0261_SBCK_007-9a>¶
半載悠悠只閉門不知紅緑遍千村山川滿目供衰¶
境桃李成蹊出怨言可惜花飛聊洗醆何期雨作阻¶
行園車公不出須重講撿校芳菲心興存¶
　　　荅景裴¶
春來剥啄少登門澁雨慳風𥬇我村橋上垂綸裝好¶
夢花邊𠋣杖記前言長楊羙竹雖當户語燕流鶯不¶
到園此㑹明年千里鬲詩筒猶有置郵存¶
　　　席上遺景盧¶
白髮歸休閱半生棣華酬唱得娱情𩀱旌欲指閩中¶
去三徑誰同月下行蕙帳風清知鶴怨蘋洲波細憶¶
<pb:KR4d0261_SBCK_007-9b>¶
鷗盟新壇留慰人千里把醆相思淚&KR0703;横¶
　　　枕上示景盧¶
朱&KR1650;皂蓋有行期暮景無情惜别離枕疾半旬乖語¶
𥬇急風吹雨涙垂垂¶
南憇畨禺北抵燕片㠶西上駐荆門平生不作東甌¶
夢荔子丹時念灌園¶
　　　荅太守謝牡丹¶
華髮歸來不記春優游學圃傲江村巳欣勝日臨千¶
&KR0016;漫折香霞佐一尊對竹便當尋曲水藏花那肯效¶
慈恩行厨若有真消息奔走畦丁急掃門¶
<pb:KR4d0261_SBCK_007-10a>¶
　　劇談録唐慈恩浴室院有鞓紅牡丹一窠千朶¶
　　不使一見㑹昌中老僧漏言爲朝貴強掘去¶
　　　懐景盧¶
昌蒲節近暑風髙常棣叢踈月影交清夜不曽空鶴¶
帳浮生何幸老龜巢酒盃獨引今無侶書卷閑開共¶
苦抄想得公堂鳬鶩退須懷西塢欠誅𦭘¶
　　　荅徐守¶
改日開尊巳十成冬曦特地晚來晴江梅獨報春消¶
息應𥬇羣花太薄情¶
不教&KR0093;竹沸層臺促席飛談懷抱開夜半夢回&KR0147;趂¶
<pb:KR4d0261_SBCK_007-10b>¶
韻媿無好語荅瓊瑰¶
　　　排悶¶
數日雷中雨凝寒懶舉頭出遊閑豹舄危坐索狐裘¶
怕冷杯常執扶衰藥屢投滿園氷木稼天遣阿誰憂¶
　　　雪中歎¶
連綿春雪助凶年平地&KR0313;庭大可歎詞客罷吟梅散¶
漫園夫慚報竹平安鳥鳶腹餒飛穿屋牛馬毛寒病¶
𠋣欄天意欲添人殍野四時玉燭古來難¶
　　　荅裴弟¶
常棣成隂尉暮年困人春雪好長嘆閉門終日詩頻¶
<pb:KR4d0261_SBCK_007-11a>¶
和伏枕&KR0313;旬病未安巳遣携鋤移竹徑更思杖䇿整¶
花欄飽聞氷下游魚躍所恨𩀱溪一𥬇難¶
　　　憶昔¶
跨馬春衢裊翆鞭垂綸圯下解漁舡霞飛綺散無蹤¶
跡依舊清宵月在川¶
　　　&KR0009;景盧時徃豫章¶
聞得荼&KR1048;語牡丹蜂回蝶散恨春殘西山拄笏晨光¶
爽北海空尊夜漏寒徐孺堂中仝下榻滕王閣外乆¶
慿欄歸來巳失蘭亭集照眼榴花待細看¶
　　　辛㓜安稼軒¶
<pb:KR4d0261_SBCK_007-11b>¶
濟時方略滿心胷卜築依城樂事重豈是求田謀萬¶
頃&KR0147;因學圃問三農髙牙暫借藩維重燕寢未須歸¶
興濃且爲君王開𠕅造它年植杖得從容¶
盤洲文集卷第七¶
<pb:KR4d0261_SBCK_007-12a>¶
