# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:02.754125
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 74
#+PROPERTY: FILE SB04n0459-074盤洲文集-卷第七十四.
<pb:KR4d0261_SBCK_074-1a>¶
盤洲文集卷第七十四¶
　　行狀一¶
　　　先君述¶
先君諱某字光弼饒州人曽祖諱某祖諱某贈中大¶
夫皇考諱某通直郎贈右太中大夫妣太碩人董氏¶
先君登政和五年進士第主台州寜海簿㑹令去攝¶
其事民舊苦市絹不均先君始令物力百千者賦一¶
匹大姓王隆多買田不受稅歳纔五十匹至是數増¶
三倍餘以次定賦蠲貧弱者四千八百户李氏冨而¶
戇家藏妖書號二宗三際經時節集鄰曲醵香火祀¶
<pb:KR4d0261_SBCK_074-1b>¶
神元未甞習也姦人詭入伍中通其女既泄即告縣¶
逮送獄先君入食有小吏偶語喜甚詰之曰李氏輩¶
賂錢五十萬故喜先君曰是下獄屬耳而賕吏若此¶
可緩乎即呼囚庭下委曲問情得并吿者平决之吏¶
駭顧失色方臘反台之仙居民應之蹤捕反黨及旁¶
縣一日驅菜食者數百人至縣丞尉皆曰可殺先君¶
爭不得丞尉用賞秩不踰年相繼死皆見所殺爲厲¶
云拜南京國子博士未上賊犯杭州經制使陳公亨¶
伯檄主餉奏功遷宣教郎爲秀州司録事宣和六年¶
秋大水田不没者什一流冗塞路倉府空虚無賑捄¶
<pb:KR4d0261_SBCK_074-2a>¶
䇿先君白郡守以荒政自任悉籍境内粟留一年食¶
發其餘糶於城之四隅升損市直錢五戒米肆掲賈¶
於青白旗上廵行無時抶其旗靡者皆無敢貴糴不¶
能自食者官主之立屋於東南兩廢寺十人一室男¶
女異處防其殽僞涅黒子識其手東五之南三之負¶
㸑樵汲有職民羸不可杖有侵牟鬪嚻者亂其手文¶
逐之皆帖帖畏伏借用所掌發運名錢錢且盡㑹浙¶
東綱常平米斛四萬過城下先君遣吏鏁津柵諭守¶
使截留守噤不肯曰此御茟所起也罪死不赦先君¶
曰民仰哺當至麥今臘猶未盡中道而止則如勿捄¶
<pb:KR4d0261_SBCK_074-2b>¶
寜以一身易十萬人命訖留之居亡何廉訪使者王¶
孝竭至郡曰平江哀號訴飢者旁午此獨無有何也¶
守具以對即延先君如兩寺驗視民肅然無出聲孝¶
竭曰吾甞行邊軍政不過是也違制抵罪得爲君脫¶
之且厚賞呼吏草奏先君曰免戾幸矣安所賞但食¶
猶未足公能終恵復得二萬石乃可孝竭以聞米如¶
請而得至麥秋民相携以歸前後所活九萬五千餘¶
人州人既不死凶年先君出無不手加額呼爲洪佛¶
子累官朝散郎丁太中憂還郷奔䘮太碩人年七十¶
矣與弱孫在秀諸卒以城叛鹵掠無一家免過門皆¶
<pb:KR4d0261_SBCK_074-3a>¶
曰此洪佛子家也母得入賊平先君還過臨安時苗¶
傳劉正彦出逃未伏誅上將遷狩建康先君上䟽言¶
今内難甫平外敵方熾若䡖至建康恐金人乗虚侵¶
軼冝遣近臣先往經營庶事告辦鳴鑾未晚也時廟¶
謨巳定不能從既而悔之上問宰輔近諌移蹕者爲¶
誰今安在丞相張和公時知樞宻院以對過秀邀先¶
君至平江欲以爲部使者招二凶適捷書至乃止將¶
辭歸和公曰吕丞相欲見君即遣直吏介謁俄有旨¶
召見時方墨衰絰丞相脫巾服衣之既對上以國歩¶
艱難兩宫逺狩爲憂先君極言天道好還裔夷安能¶
<pb:KR4d0261_SBCK_074-3b>¶
乆陵中夏此正春秋邲郢之役天其或者警晉訓楚¶
也所言反復當上意上曰卿議論縱横熟於史傳有¶
專對之才朕方擇使無以易卿先君以母老父䘮懇¶
辭不許擢徽猷閣待制遷五官假禮部尚書爲奉使¶
大金軍前使令與宰執議國書先君欲有所易輔臣¶
護其文不喜遂抑遷官賜告一日歸别先君持太碩¶
人拜且泣時長子适甫十三歳逖以下皆繈葆&KR0561;&KR0561;¶
省別行路不能仰視先君弗子也淮甸賊蠭起兼淮¶
南京東䓁路撫諭使俾李成以兵護至南京成乃方¶
與耿堅圍楚州以責其降虜爲名實持叛心先君遣¶
<pb:KR4d0261_SBCK_074-4a>¶
書抵成成曰汴涸虹有紅巾非五千騎不可往軍食¶
絶不克惟命先君聞堅可撼隂遣說之曰君越數千¶
里赴國家急山陽縱有罪當禀于朝今擅兵攻圍名¶
勤王實作賊爾堅意動遂強成歛兵先君行未至泗¶
境諜云有迎騎介而來副龔璹曰事叵測虎曰渠可¶
入送兵亦不肯前先君不得巳遂返即上䟽言李成¶
以朝廷不撫䘏稽餫饟有引衆納命建康之語今靳¶
賽據楊州薛慶據髙郵萬一三叛連衡何以待之方¶
含垢飬晦之時冝選辯士諭意優進官秩卑以京口¶
綱運如晉明帝待王(御/名)可也䟽奏上遣閤門宣賛舎¶
<pb:KR4d0261_SBCK_074-4b>¶
人賀子儀撫諭成給米五萬石令第將士名貤㤙𥘉¶
先君戒所遣吏湏䟽從中出乃詣政事堂白副封時¶
方禁直逹忤宰臣意以託事滯留降承議郎許岀滁¶
陽路張守忠李貴嘨潁上道益梗提舉官范潩張銳¶
甞招尉之旋復乱先君至順昌聞賊有至近郊以牛¶
驢市物者約與相見譙門下先君暁譬切至曰自古¶
無白頭賊賊竦寤請歸報其渠迺爲書至其窟穴守¶
忠貴聽命率所領入宿衛守忠𥘉名俊入朝賜今名¶
李貴即俗所謂李閻羅者先君間關至太原留幾一年¶
虜遇使人禮益削及至雲中大酋粘罕迫遣與副使¶
<pb:KR4d0261_SBCK_074-5a>¶
官僞齊先君曰萬里衘命不得御兩宮以歸大國度¶
不以足有中原當還諸夲朝迺違天以奉逆䂊䂊可¶
磔萬叚顧力不能忍事之耶今留亦死不即䂊亦死¶
偷生狗鼠間甘鼎鑊不悔也粘罕怒命壯士擁以下¶
執劒夾承之先君不爲動旁貴人唶曰此真忠臣也¶
止劒士以目爲跽請粘罕怒少霽遂流逓于冷山與¶
假吏沈珍&KR0674;卒丘徳党超張福柯辛俱副使至汴受¶
䂊命知㤙州流逓猶中國編竄也雲中至冷山行兩¶
月程距虜二百餘里地苦寒四月草始生八月而雪¶
土廬不满百皆陳王悟室聚落悟室使誨其八子或¶
<pb:KR4d0261_SBCK_074-5b>¶
一年不給衣食盛夏至衣觕布畨課四&KR0674;採薪它山¶
甞乆雪薪盡至乞馬矢煨麺而食紹興二年使者王¶
公倫歸爲上言之即下秀州存問家屬賜銀絹二百¶
适未冠得監南嶽廟先君辱於悟室十年多爲詩文¶
以諷皆憂國傷時語悟室甞得献取蜀䇿持以問先¶
君先君歴陳古事梗之悟室銳欲呑中國曰孰謂海¶
大我力可乾但不能使天地相拍爾先君曰兵猶火¶
也弗戢將自焚自古豈有四十年用兵不止者又數¶
數爲言所以來爲兩國大事今既不受使迺令深入¶
教小児兵交使在禮不當執悟室或應或否一日大¶
<pb:KR4d0261_SBCK_074-6a>¶
怒曰汝作和事官却口硬謂我不能殺汝耶先君曰¶
自分當死顧大國無受殺行人之名此去蓮花濼三¶
十里使之乗舟一人蕩諸水以墜淵爲言可也悟室¶
義而止两宮䝉塵五國城甞遣私人奏書并獻胡桃¶
梨脩粟麺諸物两宫始知趙氏中興永祐陵諱聞先¶
君北郷血泣旦夕臨後遇諱日即燕山開㤗寺爲文¶
以薦其略曰故宫爲禾黍改館徒饋於秦牢新廟游¶
衣冠招魂但歌於楚些雖置河東之賦莫止江南之¶
哀遺民失望而痛心孤臣乆縶惟歐血又云盛徳之¶
𣏌傳百丗以無窮在天之靈繼三后而不朽故臣讀¶
<pb:KR4d0261_SBCK_074-6b>¶
之無不掩涕虜巳遣使約和悟室問所議十事先君¶
條折之甚至曰封冊是虚名年號夲朝自有金三千¶
兩景徳所無東北冝絲蠶大國有其地矣絹不可増¶
也至於取淮北人揺民害計夲朝必不可景徳之盟¶
南北所得人皆不取載書猶在可覆視也悟室曰吾¶
固欲取投附人誅之以懲後何爲不可先君曰昔魏¶
侯景舉十三州地歸梁梁武帝欲以易其姪蕭明於¶
魏景遂作亂䧟臺城仆兩帝中國所監决不相從悟¶
室稍悟乃曰汝性直所言不誑我吾與汝如燕遣汝¶
歸議遂行所存沈珍丘徳党超三人既而莫公將北¶
<pb:KR4d0261_SBCK_074-7a>¶
來議不合囚涿州事復變道逹靼帳其酋聞洪尚書¶
名爭邀入穹廬出妻女胡舞舉渾脫酒以勸到燕一¶
月越王兀术族悟室黨與坐死數百千人獨先君故¶
與持論身幾死數矣兀术知之故得免燕人重先君¶
執節爭持酒食相勞苦先君間行㕓市物色諜者得¶
趙徳書機事數萬言藏故絮中以歸曰順昌之役虜¶
震懼䘮魄燕之珍器重寳悉徙以北意欲捐燕以南¶
棄之王師亟還自失機㑹雖再躪河南後必更成具¶
以悟室問荅語井兩宫諸王主所居報上是歳紹興¶
十年也明年夏永得¶
<pb:KR4d0261_SBCK_074-7b>¶
皇太后書遣邵武男子李微來上大喜因御經筵謂¶
講讀官曰不知太母寜否幾二十年雖遣使百輩不¶
如此一書遂官李微其冬復以書曰虜巳厭兵勢不¶
能乆異時以婦隨軍今不敢携朝廷不知虚實卑辭¶
厚幣未有成約不若乗勝進擊再造猶反掌爾所取¶
投附人只欲保守江南歸之可也獨不監侯景之禍¶
乎若欲復故疆報丗讎不冝與胡銓封事此或有之¶
知中國有人益生懼心張丞相名動殊方可惜置之¶
散地并問李趙二相安否獻六朝御容¶
徽宗御書其後和定¶
<pb:KR4d0261_SBCK_074-8a>¶
祐陵及¶
太后歸音皆先報凡四年中以文書至者九數陳軍¶
國利疚謂施行之則宗社生靈之福留中皆莫得聞¶
先君言無隱情歸國以此觸罪諸子懼深禍過庭不¶
敢一問北事故忠謀祕䇿不詳得獨係帛書所存大¶
略如此甞有旨以先君母老賜錢百萬又與將仕郎¶
㤙澤五人它賜子者三叅知政事万俟公出疆上知¶
先君急闕命其副特持賜金帛十二年二月适遵濫¶
登愽學宏詞科宰臣以所試制詞進讀上顧姓名問¶
曰是洪某子耶父在逺能自立此忠義報也可與陞¶
<pb:KR4d0261_SBCK_074-8b>¶
擢差遣故遵除祕書正字适爲刪定勑令官繼亦改¶
秩入館自博學宏詞改科即除館閣自遵始次月宰¶
輔賀¶
皇太后有來期上曰洪某身䧟虜區乃心王室忠孝¶
之節乆而不渝誠可嘉尚某之二子並中詞科亦其¶
忠孝之報也士大夫茍能崇尚節義天必祐之先聖¶
福善禍淫之訓於某可以見矣語在慈寜宫廻鑾事¶
實𥘉宇文虚中既換虜官欲扳先君分譴乃力薦于¶
虜庭換先君爲翰林直學士力辭獲免虚中爲詳定¶
禮儀使始造赦其文復及換授先君訴虜相韓昉乞¶
<pb:KR4d0261_SBCK_074-9a>¶
於真定或大名飬濟圗逃歸計昉怒虚中賛其决遂¶
換中京副留守復力辭昉大怒降留司判官爲承徳¶
郎趣行者屢矣誓以死不就職虜法雖未換官曽𬒳¶
任使者永不可歸虜欲以計墮先君令校雲中進士¶
試使者監上道先君日損食陽爲有疾狀既至謂院¶
官曰今取士以詩賦吾故學經耳曰豈不能出語䇿¶
士乎考官孫九鼎者有大學舊爲以疾聞得回燕虜¶
議遣奉使人各還其郷因赦及之它使者幸稍徙多¶
占淮北無敢言淮以南者先君實以饒州聞張公邵¶
朱公弁亦自言和州徽州人既議和還淮以南使者¶
<pb:KR4d0261_SBCK_074-9b>¶
故先君三人在遣中用事者多曰此䓁人若放了幾¶
時更有今不留後必爲我患歸計屢欲變叅知政事¶
王公使至燕先君得虜隂謀從坡上與館中人語爲¶
留守易王所獲對吏將馳流星騎上其事副留守渤¶
海人髙吉祥素嘉先君忠委曲護出之且易以它牘¶
先君行月餘方以元牘奏垂入境追者七騎至及諸¶
淮則在舟中矣至旴台以奉使無狀自劾上方以來¶
歸爲喜報無罪可待日以御扎趣覲既至闕登時見¶
内殿奏事罷力求郷郡飬老母上曰卿忠貫日月志¶
不忘君雖蘇武不能過豈可捨朕去也賜内庫金帶¶
<pb:KR4d0261_SBCK_074-10a>¶
鞍馬既又以馬驚復拜賜又賜御銘盾制琴一黄金¶
叄百兩帛五百匹象齒三百斤緜香酒茶諸果物中¶
使日踵門咨訪宸章沓至且諭旨將柄用¶
皇太后之歸也過燕先君冒禁朝焉至陛對乞賜見¶
明日即召之慈寜殿巳設簾¶
皇太后顧帟人吾故識尚書矣命徹之問勞優渥語¶
必稱尚書賚子係道東朝對外庭臣准先君一人見¶
宰相秦檜肆言無所避彌三日不休曰張丞相虜所¶
尊憚乃不得用錢塘暫蹕而景靈太廟極土木之工¶
示無中原耶語侵秦皆類此秦語适曰尊公信有忠¶
<pb:KR4d0261_SBCK_074-10b>¶
節得上眷但官職如讀書速則易終而無味要當如¶
黄鍾大吕乃可閱九日進徽猷閣直學士提舉萬壽¶
觀兼權直學士院虜來取趙彬輩三十家先君䟽言¶
昔晉韓起謁環於鄭鄭小國也能引誼不與虜既限¶
淮臣官屬皆呉人留不遺盖慮知其虚實情僞也彼¶
方困於蒙兀姑示強以嘗中國若遽從之彼將謂秦¶
無人而䡖我矣後三日復上䟽言或以不與之故致¶
渝盟且曰俟¶
淵聖皇帝及皇族歸乃遣又言王倫郭元邁輩以身¶
徇國弃之不取緩急何以使人辭益剴切經筵進故¶
<pb:KR4d0261_SBCK_074-11a>¶
實引楚平王止子旗伐吴事因言呉取州來楚弗與¶
校撫民治國五年而後用師今淮右之民勞罷流散¶
冝時使薄歛勿令轉徙無告中興急務也秦益不喜¶
𥘉虜圍楚州乆不下時秦留粘罕所虜使之草檄諭¶
降有室撚者在軍知狀先君與秦語及虜事因曰憶¶
室撚否別時託寄聲秦色變而罷明日侍御史李文¶
㑹論先君在朝必生事遂出知饒州時太碩人春秋¶
八十有五晝錦䣛下學士大夫榮之明年大水秦方¶
鉗天下舌不得言中官白鍔從¶
皇太后北歸者宣告爕理乖盭洪尚書名聞華夷顧¶
<pb:KR4d0261_SBCK_074-11b>¶
不用秦聞繫鍔大理獄成鍔實不識先君特以虜中¶
知名故鍔既流領海諌議大夫詹大方指先君與鍔¶
刎頸交更相稱譽遂提舉江州太平觀未幾丁太碩¶
人憂先君恨牽乆使事承顔闕飬空嚢中辦大葬一¶
椽一石心營指授終日挾杖與工傭䓁勞而御史中¶
丞何若猶論先君爲睥睨鈞衡謀不靖者服除復得¶
太平觀州通判李勤與太守王公洋同僚陳公之淵¶
積不相能且幸以訐進誣先君作欺丗飛語王陳與¶
聞之有雅憎先君者從中實其事殿中侍御史余尭¶
弼以爲言王陳罷去先君責濠州團練副使安置英¶
<pb:KR4d0261_SBCK_074-12a>¶
州既至得僧舎數楹於黄苑叢竹中居之泊如地産¶
竒石遣僮嬴粮幽討羅列四壁下手斧鑿晝連夕丁¶
東其間閩人倪察老矣以承務郎守郡自謂秩卑無¶
奥主聞新興守以巧中遷客取使節意躍然效之鈎¶
先君爲竒貨使主兵官左右狙罅隙捕鍜家奴獄中¶
欲持一兩事釀成罪以梯巳未及發察死其後徙居¶
城北山中仍年谿漲通衢沒其棟先君容郡人避水¶
扶繈老稚填溢堂廡幾千指皆廪食之數日水退然¶
後去先君半丗朔庭入翰林不旬浹還郷三秋執䘮¶
之日過半屏徙厲土嵐毒侵淫無珍膳良藥自輔二¶
<pb:KR4d0261_SBCK_074-12b>¶
年而瘴作蓋不食十有八日惽不知人甞少寤口占¶
秀州捄菑事授諸子呼天請命夜夢之帝所有宣赤¶
章云云者詰朝即能食至于復𥘉後二年乃卧末疾¶
謪九歳始復左朝奉郎主台州崇道觀居袁州未隃¶
領疾革以二十五年十月二十日薨于南雄後一日¶
秦亡訃至輔臣入奏上嗟惜乆之即復敷文閣直學¶
士制曰有㓛見知聖人醲於用賞不幸而過君子爲¶
之動心矧予嚴近之臣備載忠勤之績眷倚方渥愛¶
憎隨生坐一眚以投荒積九年而不徙人無言者朕¶
甚念之洪某學有夲源氣存剛大惟知忠力以衛上¶
<pb:KR4d0261_SBCK_074-13a>¶
不顧險夷之在前衘君命以干征厄海濵而不悔誠¶
貫白日聲震朔方義重於生耿恭無玉門之望天將¶
悔禍蘇武持漢節而歸大節無虧多言不宥遂解禁¶
林之直卒遷瘴嶺之南閱歳滋深餘齡可憫冝卑真¶
祠之逸仍増延閣之華尚對寵光歸安郷社自聖上¶
躬萬幾還逐臣非罪者先君適以不起聞而聖意哀¶
厚首得舊物使及其生存而寵之故訓詞惻怛如此¶
遺奏未至特詔贈四官推遺致㤙别以一孫官江東¶
漕司庀襄事先君少英儻有竒節以諸生待庭試京¶
師伯父給事位南床王黼爲中執法慕先君爲人欲¶
<pb:KR4d0261_SBCK_074-13b>¶
女以女弟給事以同臺故曲爲平章先君&KR0548;拜曰婦¶
所以事舅姑也家素壁立今暴得一官乃令鼎貴薦¶
女身得計矣如父母何暨擢弟朱勔復請昬資送萬¶
計且㗖以顯仕拒尤力朱不獲命臠榜中周審言壻¶
之及周直内閣服金帶爲秀州守先君廼在幙下人¶
爲先君惜之視之蔑如也使虜得修職郎四人時有¶
六子獨适預名三以官弟姪且乞以一弟曄奉甘旨¶
故曄起布衣奪哀爲秀州判官凡弟姪及姊妹之家¶
以先君入官者七人庶弟孤姪雖多力爲謀昏對前¶
後賜物班内外之親無餘嬴不爲問舎永田計窀穸¶
<pb:KR4d0261_SBCK_074-14a>¶
即功始假貸有一壥未及穫而貶巳貶猶歳割粟以¶
贍親之貧者至自奉惡衣糲食不擇𥘉撫諭京淮降¶
空名告身二十通以便冝賞功存其半或求竄名郤¶
弗應封以還尚書¶
懿節皇后之姨髙氏與其夫趙伯璘&KR0674;悟室戯下貧¶
甚先君屢賙之范蜀公之孫祖平虜不以爲官傭奴¶
之先君使以東坡所爲蜀公銘白曰我官人也虜曰¶
東坡書之不疑矣即釋之先君資以歸装貴族有流¶
於黄龍府優籍者二人先君嘱副留守趙倫除其籍¶
劉公光丗之庻女小醜在虜豢豕爲贖以重價永匹¶
<pb:KR4d0261_SBCK_074-14b>¶
偶衣冠之家略爲人奴者贖之數十人張待制宇發¶
自蔚州死雲中先君過荒寺見其櫬携之至燕山授¶
其僕鍾禹功使葬司馬侍郎朴握節以死居數年無¶
有能明之者先君爲陳夲末詔以忠節顯著贈兵部¶
尚書其歸也北人治餞具幾月後使者至虜多問先¶
君今何官居何地先君天性強記書無所不讀雖食¶
不釋卷稗官小說亦暗誦連數千言宣政間春秋之¶
學絶先君獨窮遺經貫穿三傳在冷山&KR0933;褒貶微旨¶
作詩千篇北人抄傳誦習欲刻板於燕先君弗之許¶
於姓氏尤精官淛部日使者胡公直孺甞問祖之所¶
<pb:KR4d0261_SBCK_074-15a>¶
自出先君曰姓書以胡爲陳胡公之後陳嬀姓也若¶
以謚爲氏齊亦有胡公豈獨陳乎蓋胡自有兩祖春¶
秋有胡國甞以女聘魯襄公經書夫人歸氏薨則胡¶
以國氏歸其姓也今爲安定胡氏晉胡奮其後也魏¶
孝文入洛改功臣複姓以紇骨氏爲胡今所爲河南¶
胡氏者是也同列董公將戯曰薫亦有兩祖耶曰昔¶
飂叔安之裔子董父善擾龍帝舜賜姓曰董封諸&KR0934;¶
川&KR0934;(夷/氏)其後也又辛有之二子董督晉典晉於是有¶
董史因爲董氏董狐其後也二公歎服善琴弈好古¶
能別三代彛器見書畫不計直必得之乃巳有書萬¶
<pb:KR4d0261_SBCK_074-15b>¶
餘卷名畫數百卷皆厄兵燼居窮絶域復訪永囷載¶
以歸四夷附録所載西瓜先君持以獻故禁囿及郷¶
圃種之皆碩大西瓜始入中國有文集十卷春秋紀¶
詠三十卷輶軒唱和集三卷帝王通要五卷姓氏指¶
南十卷松漠記聞二卷金國文具録一卷先君剛直¶
言不誠不發雖與人尺牘無一字過譽有膽略遇大¶
事敢爲平居慷慨有經略四方之志常語諸子曰在¶
北方乆料之孰矣今其勢日削可以慿軾取之過河¶
朔時見父老指其子孫云是皆生長兵間巳二十餘¶
矣不知有宋我輩老且死恐無以係思趙心不幸大¶
<pb:KR4d0261_SBCK_074-16a>¶
忤時相挫抑㒹沛天不假齡齎志沒地諸孤不孝不¶
及見其成大功名也蒼天蒼天安所聲痛先君自爲¶
從官不報考功課故官止朝散郎以贈至大夫職至¶
徽猷閣直學士爵至鄱陽郡開國侯食邑至一千一¶
百户壽至六十八娶沈氏左太中大夫復之女封碩¶
人𥘉先君眷戀庭闈不忍去太碩人以移孝顯親諄¶
諄勉之且曰婦孝足以寜起居切母以我老關念既¶
越疆胡馬益南牧音郵絶不相及太碩人倚門積憂¶
幾罷寢食碩人左右虞侍極意順適致太碩人康寕¶
及見先君之歸其擇師教諸子則不逺千里拊妾侍¶
<pb:KR4d0261_SBCK_074-16b>¶
盡㤙紀愛其出隆於巳生叔妹娣姒細麁柔剛不同¶
一切得其歡心中外語婦徳之最必以爲法即丗五¶
年先君始還以不見爲戚故終不忍復娶洪氏始居¶
樂平之金山自曽祖府君種徳重義以氣節聞子中¶
大夫蚤丗二孫㓜府君慨然思所以成立計即挈諸¶
城中訪先生之賢力教之因占籍鄱陽長孫諱彦昇¶
起家遂給事中太中雖不遇至先君益顯八男子适¶
左奉議郎主管台州崇道觀遵左朝奉郎祕書省正¶
字兼權中書舍人邁左宣教郎通州袁州逖右宣義¶
郎徽州㜈源縣丞遜右承務郎僉書連州判官事邈¶
<pb:KR4d0261_SBCK_074-17a>¶
右承奉郎江西安撫司准備差使邃迅未仕四女子¶
嫁左從政郎池州建徳縣令余執度右迪功郎潭州¶
湘隂縣主簿王駜將仕郎臧棟一尚㓜孫男十一人¶
槻右迪功郎江東轉運司准備差遣柲樇楀栐桴楹¶
&KR2417;槹橚栶女九人𥘉先君既得合葬於滃潭去五里¶
所其郷曰和風南管得故縣之原瞻愛其山川呼畚¶
鍤畫墓位曰吾百歳後必於斯從二親不逺矣薨之¶
明年孤适䓁慟哭行所卜問叢辰五行家曰十一月¶
丙申吉將以其日蕆事忍死紀實求立言君子大書¶
且以備太史氏采擇云紹興二十六年二月二日孤¶
<pb:KR4d0261_SBCK_074-17b>¶
某䓁泣血書¶
盤洲文集卷第七十四¶
