# -*- mode: mandoku-view; -*-
#+TITLE: 盤洲文集
#+DATE: 2015-09-11 13:02:59.250252
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 9
#+PROPERTY: FILE SB04n0459-009盤洲文集-卷第九.
<pb:KR4d0261_SBCK_009-1a>¶
盤洲集卷第九¶
　　雜詠下¶
　　　金燈¶
燈焰旣埋光幽㽔不露黃阿誰驢喚狗爲我問花王¶
　　　百結¶
體輕難受雨枝軟不禁風全頼結蟠力能超造化功¶
　　　後庭花¶
月滿臨春閣雲隨張麗華鬲江雖度曲破國不因花¶
　　　凌霄¶
天借慿依便雲霄&KR0002;可凌莫教風拔木却羡水飄萍¶
<pb:KR4d0261_SBCK_009-1b>¶
　　　杜䳌花¶
山深啼杜宇濺血染花心閬苑未歸去不妨留鶴林¶
　　　玉胡蝶¶
賛皇襃簇蝶京洛古來希一陣雄風起穿林粉翅飛¶
　　　苔(亦名緑錢陸龜蒙石竹詩而今/莫共金錢𨷖買斷秋天是此花)¶
赤憎賔舎滿雅稱落花留縱使金錢好如何買斷秋¶
　　　虞羙人草¶
尤物鍾芳草虞&KR0006;柰&KR0002;何動揺縁體弱非是感悲歌¶
　　　睡足亭¶
露重𪧐䊋凝地偏春睡足卜夜到横參却湏髙舉燭¶
<pb:KR4d0261_SBCK_009-2a>¶
　　　黃海棠¶
漢宫嬌半額雅淡稱花仙天與温柔態䊋成取次妍¶
　　　垂絲海棠¶
脉脉似崔徽朝朝長㸔地誰能解倒懸扶起雲鬟墜¶
　　　孤松¶
昻霄蒼鬛五獨立幾寒暑不肯在雞群自然羞噲伍¶
　　　菱灣¶
食芹知獻君𥊏芰不忘親大節全忠孝勞心思古人¶
　　　芡曲¶
芡槃平&KR0456;水鴈喙飽吞風剖&KR1109;珠驚坐清談拳屢空¶
<pb:KR4d0261_SBCK_009-2b>¶
　　　林珍亭¶
主林時獻供它壤昔移根秋後収棃栗傾奩得弄孫¶
　　　櫻桃¶
園官來獻孰萬顆滴堦紅緑李髙名品湏知論未公¶
　　　蒲萄¶
虺蔓&KR0108;長湏纍纍明月珠休傳釀酒法萬一誤分符¶
　　　雪棃¶
魁然飣坐珍落刃雪分身酒渴思吞海加籩縱&KR0119;人¶
　　　鵝棃¶
新鵝借顔色甘&KR0097;添滋味憶得賞花時䦨干帶春淚¶
<pb:KR4d0261_SBCK_009-3a>¶
　　　林禽¶
&KR0170;潤碧千顆迎曦紅半頰閱古憇鵝池牽連青李帖¶
　　　竹村¶
一任筍侵疆何妨鞭礙道千户廣侯封三家結村保¶
　　　竹屋¶
棟梁無一木眼㡳盡龍孫千𠭇清隂合出門人灌園¶
　　　灌園亭¶
好手善和羮非才當抱甕加㸃苜蓿盤丁寜及時種¶
　　　西𤓰(癸亥年/先公自北方帶歸)¶
萬里隨膚使分留三十年甘棠遺愛在一見一澘然¶
<pb:KR4d0261_SBCK_009-3b>¶
　　罌粟¶
羙𧰟亞群花千罌倒儲粟飲客醍醐漿可以代醽醁¶
　　　瓊報亭¶
珍物再三投英瓊脩永好以兹君子徳不作衆人報¶
　　　木𤓰¶
碩果宣城得花膚易地無上樓要脚徤不假瘦藤扶¶
　　　矮桃¶
結子卑枝繁成蹊長䇿捨飽殺騶朱儒誰牽果下馬¶
　　　崑崙桃¶
滿樹鳩(上/聲)盤茶曽開勝錦花奪胎春薄相刻畫攪詩¶
<pb:KR4d0261_SBCK_009-4a>¶
家¶
　　　朝天李¶
長柯渾直上茂葉不横生縞夜心傾藿朝天荷羙名¶
　　　破核李¶
葦綃欹䑕穴翠質臨螬井自破核不鑚通行冠可整¶
　　　嘉慶子(壬午年仲弟使虜遇/此果熟帶其核歸種)¶
雪艶燕脂蕚京都核逺來遊人&KR0004;識靣不作李花猜¶
　　　繭甕亭¶
𠋣檻課條桑作繭㸔成甕我亦効呉蠶踏破愁清夢¶
　　沃桑陌¶
<pb:KR4d0261_SBCK_009-4b>¶
植桑非一日斬伐良不忍亦欲後人知愛竒仍務夲¶
　　　六枳關¶
分付司花女誰何六枳關少年輕薄子驅去勿教還¶
　　　碧鮮里¶
勁節舊梢雲新添老大根何年居此里著處長兒孫¶
　　　柞林¶
柞樹何人種成林不亂行漢家全盛日宫殿對長楊¶
　　　桃李蹊¶
粲爛九張機交加五雜組蜂蝶勝於人東來又西去¶
　　凌風臺¶
<pb:KR4d0261_SBCK_009-5a>¶
老根呈冷艶鼎立傲剛風危坐曽臺乆衰顔得酒紅¶
　　蒼鶴¶
吭赤羽毛蒼華亭雪羞比昻昻警露仙飜作遼東豕¶
　　　馴鹿¶
&KR0687;&KR0687;忘野性掉尾草中眠&KR0009;語射生户深山空歳年¶
　　猿¶
擲果心頻喜攀條臂暗通有懷清逺峽雲斷玉環空¶
　　野緑堂¶
縁流排勁草&KR0313;野鞠長蘆煙樹髙低見如開平逺圖¶
　　　壁立萬仞(野緑五/石屏)¶
<pb:KR4d0261_SBCK_009-5b>¶
立壁無蹊徑纎塵不可留&KR0002;知心匪石那復爲身謀¶
　　　千巖萬壑¶
屏開山弄巧巖秀壑争流漫作剡中夢難尋雪夜舟¶
　　　橫坤一練¶
滄浪東入海神禹了天㓛誰解聞鷄舞來招擊楫風¶
　　　疊嶂¶
愚公移疊嶂神助到盤洲細問昭亭路今非風馬牛¶
　　　月娥留照¶
星稀天隕露山静谷生風萬古雲中月炎涼無異同¶
　　　隱霧軒¶
<pb:KR4d0261_SBCK_009-6a>¶
平昔慕文豹管窺&KR0138;一斑誰言披𪧐霧吾欲老兹山¶
　　　豹巖¶
九仞基人力千峯奪地靈日長頻柱頰霧暗可藏形¶
　　　楚望樓¶
魯詹尊岱嶽楚望指江流地占山川勝小哉雲夢游¶
　　　巢雲軒¶
𦍑廬騰爽氣非霧擁樓居夜鶴能知我鷦鷯甚起予¶
　　　駐屐亭¶
長林勞屐齒植杖解冠衣覔句題青竹不知孤鶩飛¶
　　　郊扉¶
<pb:KR4d0261_SBCK_009-6b>¶
尺五蠙洲境繩樞毎日開抱𨵿無約束俗駕望風廻¶
　　濠上¶
大魚緩&KR0045;波小魚輕觸芰魚樂我能知我來魚不避¶
　　　野航¶
短蓬収輯濯欄楯占濠梁受得兩三客更添垂釣郎¶
　　龜巢¶
眼㸔蓮葉巢藏六可論交但得滄洲趣何嫌蝘蜓謿¶
　　　魚¶
心嫌大吞小不忍喚漁蓑皺月年年減潜淵漸漸多¶
　　　白龜(張籍詩天欲雨有東南/風南溪白龜鳴窟中)¶
<pb:KR4d0261_SBCK_009-7a>¶
徃作清江使身遭七十鑚南溪今自在魚鼈報平安¶
　　　緑毛龜¶
青髯千歳壽緑髮九江希巢葉相漸染沙邊曵水衣¶
　　　澤芝亭¶
花開常比兩葉巧或盈千獨歩南風裏繁英媿在前¶
　　　𩀱頭蓮¶
駢花先緫角一體素同心可是鴛鴦瑞于飛幻碧潯¶
　　　重臺白蓮¶
緑房韜紫的玉片踴重葩公論評優劣難私解語花¶
　　　多葉紅蓮¶
<pb:KR4d0261_SBCK_009-7b>¶
歩有凌波襪掌爲承露盤尚嫌花片少千葉映朱欄¶
　　　槐¶
花黃秋欲半昔歳一畨忙謬應魁三象深慚王氏堂¶
　　流憩庵¶
日日來無數周流足也疲安排憇䇿地准擬曲肱時¶
　　　欣對亭¶
臨清莫三歎對景非一欣緩踏溪南路怕驚鷗鷺群¶
　　　錦雞¶
冠距山雌比誰來斷蜀機斕斑兼衆采似戯老萊衣¶
　　溪鶆瀬¶
<pb:KR4d0261_SBCK_009-8a>¶
籠寛毛不損境熟意能馴自得寒江樂何憂采捕人¶
　　　拔葵亭¶
㕓中饒菜把足以給盤飱不逐露葵去定遭脩竹彈¶
　　　容𦞃齋¶
寸地有别天斗牖無長物吾身容易安此𦞃不可屈¶
　　　芥納寮¶
地戰兩蠻觸氣吞九雲夢何以納湏彌是中甚空洞¶
　　夢窟¶
丗事一場夢山棲冬復春花邊侣胡蝶不省宰官身¶
　　　椶¶
<pb:KR4d0261_SBCK_009-8b>¶
剖心青掌露蓬首紫髯垂花孕魚堪饌枝重鳥不窺¶
　　　木竹¶
竹葉木枝柯葱青光可鑑桃竹最名浮自知蕭洒欠¶
　　蘭¶
清馥畏人知辭山便泣&KR0302;請將紉雜佩不去傍蛾眉¶
　　　藥畹¶
自𥬇桑榆景猶貪草木滋煙霞成痼疾良藥豈能醫¶
　　　仙茅(臨江許仙觀所出&KR0067;嶺亦/有之羊食之者爲乳羊)¶
許仙&KR0004;抜宅靈草迸香茅能使羊無血云何命在庖¶
　　黃精(一名鹿竹/亦名莬竹)¶
<pb:KR4d0261_SBCK_009-9a>¶
葉細渾疑竹叢輕却象花果然能辟榖誰不護萌芽¶
　　&KR1048;蕪(其根芎)¶
菲菲芳襲予采采葉敷碧&KR0162;軀陸羽經箝口陳琳檄¶
　　　芷¶
爲愛草中香靈均詠葯房行山踏蛇虺繫肘有名方¶
　　　地黃¶
塞耳可治聾下咽多去病九曝不辤勞蚤衰諳藥性¶
　　　茱茰¶
覽盡輞川圖擊節茱茰沜九日秋子來黃花爲酒伴¶
　　　玉虹洞¶
<pb:KR4d0261_SBCK_009-9b>¶
天晴玉連蜷洞&KR0201;香吞吐趂逐壯丹時游人推不去¶
　　緑沈谷(杜詩苔卧緑沈槍皮日休竹/詩一架三百夲緑沈森&KR0115;&KR0115;)¶
塞翁馬論谷山房谷名竹千駟後無聞一竿清亦足¶
　　聚螢齋¶
廣野螢如織涼郊書好觀借光須繼晷莫遣案頭乾¶
　　　螢¶
得夜不韜藏飛星亂草塘都縁光影誤無路出書囊¶
　　羙可茹亭¶
勿誇萬錢食可畏五鼎亭采山逃後悔碧澗有芹羹¶
　　　蕨¶
<pb:KR4d0261_SBCK_009-10a>¶
塊破擎拳出盤行轉眼空捄荒非小&KR0024;粉骨不言㓛¶
(辛夘大荒村人掘蕨根搗粉/謂之烏糯頼以脫死者甚衆)¶
　　薺¶
犯寒青匝野信手各盈䄡不與草争長聽教荼比甘¶
　　筍¶
出羖瘞五皮𫉬麟髠一角煑簀太憨生非𨵿渠善謔¶
　　　雲起亭¶
水窮雲四起出岫夲無心莫&KR0018;蒼生望湏爲旱歳霖¶
　　　西户¶
行樂惜分隂或風雨有疾細數一年中户開能幾日¶
<pb:KR4d0261_SBCK_009-10b>¶
　山居二十詠¶
　　山居¶
經始得山居幽尋跡不踈自開溪上徑花露泣前魚¶
　　竹坡¶
有圃無脩竹其如借宅何寜忘三月味不厭此君多¶
　　　芝榭¶
築榭芝山麓仍年再産芝欲求茹芝法巳與赤松期¶
　　樵徑¶
松&KR0107;藏曲徑林浪積枯枝足了園炊用何湏壞扊扅¶
　　茶丘¶
<pb:KR4d0261_SBCK_009-11a>¶
半丗别玉州夢憶仙人掌經丘𫉬鎗旗清思飄雲上¶
　　　栗嶺¶
霜栗大如拳皺開穰獻熟借問嘉卉山何如白鴉谷¶
　　茅軒¶
翦茅&KR0147;復爾歩屧欲何之風捲三重去危簷雀護兒¶
　　蜂廬¶
分(去聲)窠能擇地識路自尋花不候譙門皷群飛晚¶
趂衙¶
　　情話齋¶
意到非饒舌情親易解頥或時鐺脚坐不効劒頭炊¶
<pb:KR4d0261_SBCK_009-11b>¶
　　　榴花城¶
榴艶對枯笻西來解后同折花羞𩯭白未挿巳顔紅¶
　　　錦&KR0013;堆¶
錦衾鋪緑野山麝可曽眠蕙帳塵凝席花殘鶴惘然¶
　　　頳桐(一名百/日紅)¶
花涵百日紅色到三秋重葉大好題詩叢卑難集鳯¶
　　　𩀱魚¶
犀角透魚龍石肌藴星斗亦有無情花枝頭魚貫栁¶
　　　薔薇¶
竹外霞爲幄花間錦作籬離宫多怨女吃吃竟亡隋¶
<pb:KR4d0261_SBCK_009-12a>¶
　　　迎春(一名黃/雀兒)¶
桃杏正酣酣光春當仲月吐艶旣後時嘉名安可&KR0060;¶
　　　長生草¶
經時乆枯槁得水即青葱起死醫無藥返魂香有㓛¶
　　　雲松關¶
葉生新易舊歳寒凋獨後不改四時柯賢言非聖耦¶
　　　山樊¶
蘂碎葉傷多風韻弗娱目獨抱絶塵香無心出幽谷¶
　　　躑躅崦¶
一氣浹群芳漫山躑躅黃有誰相領略自解度春光¶
<pb:KR4d0261_SBCK_009-12b>¶
　　草野¶
發生寜有種滋蔓妨人路不得十月霜掃除難盡去¶
盤洲文集卷第九¶
