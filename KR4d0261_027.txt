# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:00.011516
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB04n0459-027盤洲文集-卷第二十七.
<pb:KR4d0261_SBCK_027-1a>¶
盤洲文集卷第二十七¶
　　進卷一¶
　　　觀文殿大學士醴泉觀使兼侍讀除保平軍¶
　　　節度使開府儀同三司江南東路安撫大使¶
　　　知建康府兼　行宮留守制¶
門下奉瓊闕以均休乆頼謀猷之助佩麟符而居守¶
有嚴節制之權睠中外之無殊冝&KR0194;光之特異迺峻¶
齋壇之拜仍叅宰軸之華恊以剛辰孚于羣聽具官¶
某行髙而德鉅材全而噐周尊所聞而髙明養其氣¶
以剛大&KR0018;愽極群書之學而抗之以識緼度越諸子¶
<pb:KR4d0261_SBCK_027-1b>¶
之才而持之以謙蚤踐禁塗越登揆路盡瘁事國苟¶
公家之利無不爲正色立朝以天下之重而自任備¶
嘗險阻蔚有名聲懇辭勱相之勞勉循燕間之請通¶
班書殿嘉素志之甚髙進讀經筵顧逺圗之未究惟¶
秣陵之沃壤乃今日之陪京&KR0109;帶江淮控扼吴楚龍¶
蟠虎踞列山川形𫝑之雄箕張翼舒揔師旅屯營之¶
衆付兹重&KR0009;得我宗臣盪節琱戈開茅津之鉅鎮衮¶
衣繡黼視槐位之多儀用昭柱石之隆式𢌿藩維之¶
重於戯賜旂鸞而刻命載加栒邑之章守管籥而擅¶
名其企鄼侯之迹徃凝報効奚竢訓詞¶
<pb:KR4d0261_SBCK_027-2a>¶
　　雄武軍節度使利州路安撫使兼知興元府¶
　　除檢校少保護國軍節度使加食邑實封制¶
門下十國爲連懋著价藩之績九命作伯載陞帥閫¶
之雄視亞保以叅華肅元戎而増重肆加褒律庸諗¶
治朝具官某謀藴沉深資凾剛果自䇿名而委質惟¶
竭節以忘家扣楫誓江志欲清於邊祲援枹臨敵勇¶
常冠於戎行頃授龯於𥘿川俾揔戎於蜀道屢騰捷¶
奏夙振軍容國士無𩀱隠&KR0002;長城之扞戰功第一毅¶
然銳將之風朝廷𠋣重以無虞夷狄畏威而遐遁冝¶
加徽數用荅鴻勲夏篆介圭聮新班於左&KR0068;琱戈鏚¶
<pb:KR4d0261_SBCK_027-2b>¶
祕易要地於中條加衍爰田陪崇真食於戯授西討¶
之逺略朕方有法於漢光奏北伐之膚公汝其聿追¶
於南仲無使六月之雅獨歌三代之時徃究乃心以¶
&KR0002;予訓¶
　　　御史中丞除禮部尚書誥¶
勑中執法任耳目之&KR0009;所以彈紏士大夫使蹈忠信¶
㢘直之域太宗伯掌&KR0022;國之禮所以辨上下定名分¶
而嚴堂陛之𫝑分職雖殊而尊君肅臣其揆一也以¶
爾具官某踐履公正節操剛方乆居憲臺中立不𠋣¶
繩擊姦邪罔不震讋望實之茂隱然在人今春官闕¶
<pb:KR4d0261_SBCK_027-3a>¶
長疇咨邇服無以易汝昔李勉劾悍將而唐室知朝¶
&KR0733;之尊叔孫通制緜蕞而漢祖知皇帝之貴朕之所¶
以命汝者盖將創儀立制以隆主威而勵臣節豈特¶
鍾皷玉帛云乎哉往哉汝諧嗣有褒擢¶
　　　給事中除翰林學士誥¶
勑禁闥持荷夙重從臣之選鑾坡視草&KR0057;艱内相之¶
求非直諒多聞不足以備咨詢非温厚爾雅不足以¶
當論譔乆虚兹位今得偉才具官某智識通明噐資¶
谹愽考其師友漸㳺夏之■■■爲文章麗卿雲之¶
黼黻蚤徊翔於邇列巳■■於同僚比擢夕郎浸更¶
<pb:KR4d0261_SBCK_027-3b>¶
歳籥黃扉論事繼批敕之髙風青𤨏宣猷罄沃心之¶
讜議朕當國歩紛紜而多故欲王言皷動於群情扶¶
杖老民思見漢文之德化流涕武卒感&KR0108;奉天之制¶
書兾得&KR0002;人以宣朕意僉云汝可其代予言當使明¶
綸聳四海九州之聽庶幾奥義追三盤五誥之文汝¶
其勉之以永終譽¶
　　　戒守令勸農詔¶
勑朕以寡昩獲保宗廟遭時屯&KR0068;戎事未寜江浙荆¶
淮之間瘡痍猶未瘳也𪧐兵百萬調度資粮非農無¶
以給之重困吾民莫斯爲甚而州縣之吏勸劭不力¶
<pb:KR4d0261_SBCK_027-4a>¶
末技㳺食背夲趨末者尚衆&KR0357;然以思靡皇朝夕兾¶
得良吏以宣德意故嘗明詔大臣舉任縣令者親擢¶
郡守臨軒勞遣道民之詔無歳無之比年以來吏偷¶
弗䖍慢視民事歳小不康則下有飢色道殣相望豢¶
其脂膏而莫之省愛豈朕之不德訓之有未至耶抑¶
吏狃故習不可遽革耶夫爲人師帥而田野不闢桑¶
麻不殖户口滋耗獄訟浸繁是師帥不賢而主德不¶
宣也朕將何所頼爲繼自今其洗心滌慮恭爾有官¶
亂爾有政母以朕言爲墻壁虚文則汝之職時亦有¶
無窮之聞尚或弗念弗庸惟汝大弗克祗厥辟惟予¶
<pb:KR4d0261_SBCK_027-4b>¶
汝辜朕言不再汝其聽之¶
　　　仲夏賜諸路恤刑詔¶
勑朕猥以眇躬嗣有丕業永念愚民之衆輕于文法¶
之中雖畫地爲牢必使之無訟故吞舟之網寜失於¶
不經情毎軫於郷隅志欲期於按堵盡除苛禁巳破¶
觚而斵琱尚恐有司或吹毛而次骨適臨中夏爰舉¶
舊章惟炎日之如焚在圜扉而良苦榜笞火烈逮繫¶
株連或罹瘐死之悲殊損好生之德肆頒明詔申告¶
庶&KR0022;惟唐虞之畫衣冠民無犯者成康之空囹圄朕¶
甚慕之爾其欽哉惟刑謹乃出令仰副哀矜之㫖奉¶
<pb:KR4d0261_SBCK_027-5a>¶
行寛大之書夫五刑之屬三千非先王之得巳而一¶
歳之獄數萬稽前訓而可懲咨爾有僚咸體朕意¶
　　　代宰臣以下謝進¶
　　　徽宗皇帝實録賜&KR0324;諭詔表¶
事録先朝甫逮一篇之奏寵形温詔蔚爲三館之光¶
拜賜兢慚撫躬感幸(中謝)&KR0060;以¶
徽宗皇帝席榮華之旦乗冨有之基發政施仁必先¶
鰥寡制禮作樂用文治平隆儒術以大興省刑章而¶
幾措規恢宏逺緜九閏以憂勤號令坦明垂百王之¶
模範方佇蒼梧之返俄成谷口之㳺將欲鋪張日新¶
<pb:KR4d0261_SBCK_027-5b>¶
之雋功形容天縱之盛德必得蹇蹇諤諤之士與遷¶
董而比良庶幾渾渾灝灝之書追夏啇而並駕中偶¶
兵戈之厄蕩然圗䇿之亡採摭舊聞惟網羅之匪易¶
捜裒遺籍極煨燼以兼収爰命有司共成大典臣等¶
識乖五例用乏三長正次王而王次春未逹發端之¶
㫖事繫日而日繫月粗彈紀實之勞方玆首帙之告¶
成遽沐十行而稱善榮冠翠緌之列恩踰華衮之褒¶
自揆庸虚&KR0154;圗稱塞兹盖伏遇¶
皇帝陛下昭思來孝遹駿有聲誦堯之言罙切羮墻¶
之慕纂禹之緒欲光竹帛之傳俾汗簡以圗終乃出¶
<pb:KR4d0261_SBCK_027-6a>¶
綸而示勸臣等敢不佩服睿訓細尋帝謨絶筆可期¶
敢自延於白首&KR0183;紳罔報誓將盡於赤心¶
　　　代嗣大理國王修貢表¶
錫壤&KR0047;交獲嗣承於家緒拜章北闕敢䖍奉於國珍¶
退慚不腆之儀仰瀆盖髙之聽(中謝)伏念臣九隆後¶
裔六詔支流踰嶺海以來賔緜漢唐而不絶永平懷¶
逺始開龍尾之疆天質䟽恩爰錫馬頭之噐㑹聖明¶
之在御擥道德以兼容弗以遐遺許之内屬幸藩方¶
之世襲惟忠節以家傳乆習華風屢霑睿澤適際守¶
祧之始謹修任土之誠恭惟¶
<pb:KR4d0261_SBCK_027-6b>¶
皇帝陛下日月照臨乾坤覆燾布深仁而旁曁耀神¶
武以外&KR0045;風雨順時知中國之有聖夷蠻効職聞盛¶
德以皆臣仰睇前旒之蔽明願削左祍而&KR0170;化臣國¶
小而偪道阻且長雖陪九譯之重莫遂五原之&KR0323;長¶
安在望誓堅葵藿之傾楛矢雖微少致蘋蘩之獻¶
　　　𣈆征虜將軍征討大都督破符堅露布¶
尚書兵部臣石等言臣聞師克在和故宣威而罔敵¶
戎輕不整雖用衆以奚爲徒誇涿野之強自取昆陽¶
之敗以寡致勝在昔罕聞恭惟¶
皇帝陛下纉渡江一馬之宏基宅御天六龍之寳位¶
<pb:KR4d0261_SBCK_027-7a>¶
登庸賢德緫&KR0259;威權乾符坤珍寖厎金行之盛星珠¶
月璧巳臻玉燭之調蠢彼氐酋汙吾帝闕嘯良家之¶
惡少惑白虜之甘言狃代涼燕蜀之能掃巴漢幽并¶
之聚獨决亂華之斷罔虞犯歳之殃固敗是求不亡¶
何待臣謹與冠軍將軍元輔國將軍琰等祗承聖略¶
躬履戎行暴衣露冠思徇國家之急鍛甲摩劒誓清¶
凶孽之塵三令而軍法巳明一鼓而人心共&KR0108;謂其¶
束身而自遁乃敢怒臂以相持方虎踞於項城即蜂¶
屯於洛澗遂遣■■以精卒前邁旣馘梁成而逆儔¶
始驚士卒莫不争先水陸由是繼進君臣落膽皆疑¶
<pb:KR4d0261_SBCK_027-7b>¶
草木於公山將帥協心以挫犬羊於淝水因設謀而¶
遣使俾移陣以濟帥天誘其𠂻虜墮吾計俄主帥夷¶
傷而大衂故部落奔■以無遺鶴唳風聲訝王師之¶
巳至草行露𪧐瞻棄甲之相望雖巳収尸而築京尚¶
阻&KR0238;頭而爲噐臣等　膺閫&KR0009;偶殄冦鋒屬強氐百¶
六之秋遽爲戎首致勁卒八千之衆有此武功折衝¶
實夲於朝謀助順亦資於隂相奉觴漢殿願歌明主¶
之休桂斾天山行豁神州之境臣等無任慶快激切¶
屏營之至謹差某官奉露布以聞¶
　　唐𨵿内兵馬副元師復京師露布¶
<pb:KR4d0261_SBCK_027-8a>¶
尚書兵部臣子儀等言臣聞戎醜慿陵敢長驅而犯¶
順天威震耀果不陣以成㓛盖帝王羽衛之所臨豈¶
夷狄氊裘之可據未皇接刃皆巳曵兵宗社再安幅¶
貟共快恭惟¶
皇帝陛下聦明寛厚徽柔懿恭抜賢哲以當朝振紀¶
綱而御宇治兵討賊隆勲業於兩京繼體承祧奉烝¶
嘗於九廟蠢兹羗種雄於西陲人有獸心&KR0004;不知於¶
信誓首垂狐尾惟獨喜於戰争蓋由中朝方幸於内¶
寜故釋逺方以爲之外懼乍臣乍叛屢殘馘於華人¶
弗慮弗圗乆逋逃於天討荐興兵革盡取河隍&KR0004;蟻¶
<pb:KR4d0261_SBCK_027-8b>¶
聚於神州即鴟張於帝闕𠋣涇州之叛將敢肆姦謀¶
迫邠邸之皇孫致奸大位上天旣巳震怒率土皆欲¶
分犁臣投閑方事於枕戈聞難即思於齒劒人惟求¶
舊旣復建於皷旗國爾忘家即廣裒於車&KR0016;縁兵權¶
之旣解集部曲以惟艱孤鋒方頓於咸陽凶焰巳臨¶
於渭水得張知節合軍而少振屯上洛郡簡兵以大¶
蒐而星孛紫垣飈回赤縣候四望之陿雖知蠆尾之¶
無能留七盤之軍政恐豚臑之尚捭遂遣長孫緒出¶
藍田而觀𫝑仍令第五𤦺攝京兆以偕行擊皷讙山¶
&KR0002;雷霆之方震張旗紿虜雖草木以皆驚頼仲卿渡¶
<pb:KR4d0261_SBCK_027-9a>¶
滻水以楊先聲而王甫譟苑中以爲内應酋豪落膽¶
意大軍之巳來種聚奉頭盡中宵而潜潰臣旣出師¶
以追醜𩔖即入城而撫遺氓惟府庫蕭然一空獨宮¶
闕儼如其故室家相慶牛酒爭持幸皇祚之旣寜喜¶
官儀之復見𧴀貅逺逐長狄行覩於摏戈雉兎旣逃¶
尸逐少稽於染鍔兹蓋髙穹之所眷佑列聖之所慿¶
依成兹郤敵之勲不俟交兵之力刻忠而著金石慚¶
無汗馬之勞清道以迎乗輿實切回鑾之望臣無任¶
慶快激切屏營之至謹差某官奉露布以聞¶
　　　唐户部侍郎平原太守河北招討採訪使移¶
<pb:KR4d0261_SBCK_027-9b>¶
　　　清河諸郡討安禄山檄¶
天寳十五載二月某日户部侍郎平原郡太守河北¶
招討採訪使真卿移清河愽平諸郡太守蓋聞食土¶
之毛旣巳莫非臣子儋人之爵毋寜坐視冦讎敢布¶
心腹之辭共竭股肱之力我國家受天明命&KR0114;世過¶
於啇周享國百年致治追於文景髙祖肇基大業太¶
宗翦薙群兇我皇帝厚徳格于上天&KR0055;仁&KR0013;于綿宇¶
而賊臣安禄山者犬羊餘噍螻蟻餓俘荷三道之重¶
權積十齡之異志志推食解衣之德&KR0108;裂冠毀冕之¶
謀鳴鏑楊塵蹂北土萬里之地長戈&KR0204;闕孛太微五¶
<pb:KR4d0261_SBCK_027-10a>¶
帝之庭僣儗乗輿汚穢宮禁罄&KR0047;山之竹書罪無窮¶
决東海之波滌瑕不足神人共怒天地靡容真卿世¶
受皇恩身膺郡&KR0009;誓&KR0162;軀而効死不與賊以俱生増¶
陴浚隍爲日巳乆蒐乗&KR0024;卒固敵是求勵平原之兵¶
巳多多而益辦仰清河之粟更陳陳而相因英雄皆¶
投石之才驍銳有成林之衆以此制敵何敵不摧以¶
此攻城何城不克公等王侯華胄師帥重權方當此¶
揺蜂毒以長驅豈不能聞雞鳴而起舞冝各陳其師¶
旅以共濟於國家或搤其吭或斷其臂或趨汲鄴以¶
潰其胷腹或徇河洛以鯁其喉牙帥兹西向之鋒制¶
<pb:KR4d0261_SBCK_027-10b>¶
其北走之路同濟非常之業式隆再造之勲義士忠¶
臣各恊乃力皇天后土實佑此行母懷恤緯之心遂¶
失投機之㑹文書千里驛行¶
　　　唐中書侍郎同中書門下平章事兼河&KR0047;節¶
　　　度採訪處置使都統淮&KR0047;諸軍事(某/告)浙東浙¶
　　　西淮&KR0047;青州濠州救睢陽檄¶
至德二載八月某日中書侍郎同中書門下平章事¶
兼河&KR0047;節度採訪處置使都統淮南諸軍事吿浙東¶
節度使李君浙西節度使司空君淮&KR0047;節度使髙君¶
青州節度使鄧君濠州刺史閭丘君夫夷凶靖難事¶
<pb:KR4d0261_SBCK_027-11a>¶
實在於人臣救患分灾職莫先於侯伯方孤壘外當¶
於劇盗冝近藩各舉於助兵是興糾合之言式濟艱¶
難之急惟國家&KR0155;平之旣乆故干戈朽鈍而弗支羯¶
奴攘臂以長驅甲士奉頭而皆北狐鳴帝里鴟峙神¶
州皇圗如累𡖉之危大駕有蒙塵之役獨張金吾抜¶
雍丘之衆同許中丞守睢陽之城志在夲朝誓粉身¶
而穈骨氣吞逆賊常嚼齒以穿齦而尹子𤦺將同羅¶
之逆儔合楊朝宗収寜陵之餘燼交戰未甞虚日合¶
圍迨且經年獨沮妖鋒遂豗潰於梁宋能嬰危堞獲¶
遮蔽於江淮雖&KR0108;羸起病以相持柰鞠頑裒凶而孔¶
<pb:KR4d0261_SBCK_027-11b>¶
熾援師旣絶無蚍蜉蟻子之一來軍食巳窮至雀䑕¶
馬群之皆罄惟是孤危之極在乎頃刻之間儻堅壁¶
之不能遂横行而莫遏繄此一&KR0022;之勝敗實爲諸道¶
之安危脣旣亡則齒必寒皮不存則毛安傅當軫恤¶
鄰之念咸堅報國之忠幕府無樽爼之竒謀玷機衡¶
之重任寵分騂節建大將之皷旗逺奉虎符發精兵¶
於郡國公等十連分閫千&KR0016;長人或專淮浙之權或¶
佩青濠之&KR0009;想枕戈之乆矣聞傳檄而欣然要當&KR0108;¶
同心舉㓛名之思母或懐全軀保妻子之計正同虞¶
虢猶輔車之相依母&KR0002;越𥘿視肥瘠而不恤盡裒卒¶
<pb:KR4d0261_SBCK_027-12a>¶
# ?
<pb:KR4d0261_SBCK_027-13a>¶
# ?
<pb:KR4d0261_SBCK_027-14a>¶
¶
# SB1_1172-150.png

　　　漢安南銅柱銘¶
漢伏波將軍援受中興光武皇帝命將&KR0016;卒八萬實¶
五萬出珠厓臨交趾㑹南粤諸夷王酋長樓船萬艘¶
旌旗蔽空直搗安南而國王啣璧伏道迎降而海濵¶
島夷南羌諸甸之酋靡不納職臣貢漢之威靈亦赫¶
矣哉於是將軍紀漢功德立銅柱於其國銘功題柱¶
而還至唐有天下太宗削平割據四譯職服元和以¶
來強藩悉皆効順海内乂安元和九年天子命馬侯¶
<pb:KR4d0261_SBCK_027-14b>¶
某來鎮海南以文武威風爰綏爰輯民懐其德羌畏¶
其威如仰父母馬侯廼思其祖功採銅于山鑄爲二¶
柱以植於南堙依東漢故址矗然中立鑱鐫文章上¶
述皇猷近&KR0045;帝烈雕題黒齒之人無不驚心蕩魄夫¶
颺威宣德垂光永乆臣子之職也爰爲之銘曰¶
　　東漢伏波　威震南粤　題柱海南¶
　　銘功絶域　唐有天下　洊歴十紀¶
　　四海乂安　八方寜謐　島夷賔服¶
　　朝及重譯　海不&KR0045;波　烽烟偃息¶
　　朝野清夷　南無愆隂　暘無亢日¶
<pb:KR4d0261_SBCK_027-15a>¶
　　熈然斯民　右粥左餐　十有二葉¶
　　元和皇帝　強藩効順　八紘同&KR0100;¶
　　廟朝得賢　稷卨皐夔　乃眷&KR0047;服¶
　　馬侯來尸　堂堂馬侯　兼資文武¶
　　廉清不撓　撫柔此土　儒雅縁飾¶
　　用夏變夷　善政羙化　群獠安之¶
　　爰采堅銅　鑄爲二柱　植之&KR0047;交¶
　　東漢故處　鑱刻文章　炳&KR0002;星日¶
　　以著皇威　以&KR0045;帝德　雕題仰觀¶
　　蕩駭心目　懷德畏威　無思不服¶
<pb:KR4d0261_SBCK_027-15b>¶
　　昔漢伏波　紀㓛南嶠　寥寥千載¶
　　孫謀克肖　燥濕不渝　與天永乆¶
　　是冝有辭　垂諸不朽¶
盤洲文集卷第二十七¶
