# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:00.395797
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 36
#+PROPERTY: FILE SB04n0459-036盤洲文集-卷第三十六.
<pb:KR4d0261_SBCK_036-1a>¶
盤洲文集卷第三十六¶
　　表十六首¶
　　　代張提舉謝立祖廟表(額日旌忠)¶
真主念功必賜鼎銘之羙大門徇節遂膺廟食之褒¶
風動邇遐感均存𣳚(中/謝)伏以遼東奉𥙊彤之𥙊匪出¶
九重章武立田氏之碑但循甲令韙聖世旌忠之典¶
酌禮家勤事之文國有條章人知砥礪伏念臣先祖¶
具官臣某蚤因文翰服在周行嘗荷橐於宣和継剖¶
符於南鄧朔邊烽舉分四道以勤王赤縣飊囬無寸¶
兵之𫝊堞身獨嬰於白刃血屢染於左輪㑹廷臣請¶
<pb:KR4d0261_SBCK_036-1b>¶
存趙而不諧故敵國俾秣燕而逺去遽傳長畢不見¶
中興藏黄石於異郷巳多丘木嗣蓼莪之宗器未實¶
沚毛方諸父之拜章自上天而降札建其閟宇錫以¶
嘉名尸忘褁革之還石有麗牲之啓仰瞻奕奕之作¶
遂假言言之靈三禭寜侔九京有曜結草豈殊於今¶
日傾葵相誓於私庭此蓋伏遇¶
皇帝陛下濟業艱難納民仁壽坐格明良之遇毎先¶
忠義之思恩過禁樵激卞彬而敢謝歎興茂栢欲裴¶
邃之更生有大烝之詔具存非諸布之名不顯傳之¶
千載光此一門臣内省材駑仰慚祖武偶備貟於使¶
<pb:KR4d0261_SBCK_036-2a>¶
指得貢牘於宸嚴子孫不忘巳篤傳家之報籩豆有¶
楚長堅許國之誠¶
　　　代陳饒州謝到任表¶
引疾去朝甫遂漳濵之卧昌恩典郡復成畨水之行¶
班録云&KR0004;凌兢曷措(中/謝)伏念臣略無他技乆在常流¶
當桂管之召還以蒭言而入對温顔曲奬朽質殊榮¶
俟罪長沙未奉三年之計牧民南海巳成百舎之裝¶
㑹神聖之更張&KR0258;智愚而並用𢌿輔郡股肱之&KR0009;易¶
計臺耳目之除脫彼瘴煙近於天日而臣㴆嬰犬馬¶
之恙闕趍鵷鷺之行夲草石之寒温但知救死問錢¶
<pb:KR4d0261_SBCK_036-2b>¶
穀之岀入積致瘝官不勝據蒺之憂洊𤁋&KR0018;薪之懇¶
拜鴻私之從欲進華閣以就間方視䕃於窮居忽承¶
流於舊服官曹不改&KR0004;無勿翦之棠筋力旣愆非復¶
能鳴之鴈政兹求瘼難以養痾兹蓋伏遇¶
皇帝陛下&KR0108;發乾剛財成泰道勵精理國毎未明而¶
求衣軫慮字人故嘗夜不安枕乃如孱𤨏亦玷選掄¶
臣敢不整頓前規鞭驅緜力僮子歌宣布之頌可謂¶
逢時庶民無愁歎之心尚期校考¶
　　　代魏&KR0123;州謝上表¶
冒恩起廢敢辭蜀道之難改命承流頓覺長安之近¶
<pb:KR4d0261_SBCK_036-3a>¶
厥&KR0004;班録罙切戰兢(中/謝)伏念臣學不通方器非&KR0244;用¶
自離群於&KR0068;寺乆逺迹於楓宸𦘕㦸兩州效蔑聞於¶
愷悌繡衣三組志尢恧於澄淸偶刋訓解魯論之書¶
中有感歎周公之語言者謂其訕上理官坐以&KR0300;荒¶
窺白澤之圗屢逢魑魅染黄茅之瘴幸免膏盲遇聖¶
政之解絃致流人之岀籍方作捫參之計又叨易地¶
之除惟廬陵之古城乃江西之劇郡潢池賣劒偶逢¶
剽敓之稀白粲連檣咸懼轉輸之闕顧惟謭薄恐誤¶
使令兹蓋伏遇¶
皇帝陛下發政瞻前澤人重外欲庶民之安田里如¶
<pb:KR4d0261_SBCK_036-3b>¶
彼漢宣故丙夜之思姓名不殊唐帝豈容駑乗亦玷¶
獸符臣敢不思㭪一毫恪遵三尺盡心聽訟庶移珥¶
筆之風竭力運粮㑹有積倉之日¶
　　　代辰州守謝到任表¶
拜散人江湖之號方遂歸耕分刺史菟魚之符誤膺¶
岀守遵𤓰時而就道差穀旦以臨人(中/謝)伏念臣資不¶
逮中况惟毎下未足三冬之學偶聮千佛之名旣備¶
數於薦紳遂服勞於簿領幸淸明之盛際雜巧拙以¶
兼収猥以駑材厠于鴛綴可以折獄歴廷尉之三官¶
何自爲郎㸃司刑於六属昨縁盈滿旋即退休一去¶
<pb:KR4d0261_SBCK_036-4a>¶
曰畿三移星暦上棟下宇𫉬安故里之居右粥左餐¶
仍竊叢祠之禄豈云岀綍乃得把麾惟盧溪之偏城¶
夲黔中之古郡丹砂化藥有地産之延年靑箬褁塩¶
無洞丁之奸命使之作鎮冝擇惟良恭惟¶
皇帝陛下化尚中和治貴清静用真儒而無敵不復¶
談兵以佚道而使民率皆樂業濫令嵬𤨏亦職藩宣¶
臣敢不内竭技能仰酬器使法西都之循吏庶凝共¶
理之功訪酉陽之逸書少&KR0024;右文之治¶
　　　代福州守謝到任表¶
三載典城方軫黜幽之懼七條易地罙&KR0055;聞命之驚¶
<pb:KR4d0261_SBCK_036-4b>¶
甫見兵民巳頒詔令(中/謝)伏念臣空空能薄汎汎品卑¶
蚤瞻咫尺之威屢懷方寸之印自飛芻於五筦斯視¶
䕃以八年就戍西偏偶洞蜑守條而纍化徙官東表¶
媿仙羊感政以效祥雖駑馬之十駕自鞭頋鈆刀之¶
一割巳鈍頼堯曦之曁逺亘粤分以移風佩犢帶牛¶
丕變潢池之習羮魚飯稻洊逢樂歳之豐致此孱踈¶
安然糜&KR0060;揆罔功而夕惕恐大譴之日加敢料恩私¶
復垂任使惟閩川之要屏邇岳狩之行都地大俗繁¶
務叢物阜必謀忠信慈惠之長可歌宣布中和之詩¶
&KR0055;慮器盈有&KR0499;轂遣兹蓋¶
<pb:KR4d0261_SBCK_036-5a>¶
皇帝陛下憲章邃古光演寳圖鑿井耕田措斯世於¶
安寜之域辭軒罷刃賢周公而榮華至今旣大振於¶
朝綱毎廣求於民瘼謂臣乆居遐逺而遷之以近知¶
臣稍更繁劇而勉其所長自非竭一得之愚何以荅¶
十行之賜寵光有此駑蹇&KR0002;何臣敢不材罄夙霄憂¶
分旰昃廣上聖仁心之澤務在撫摩師前賢治道之¶
言期於清静¶
　　　代雷州守謝到任表¶
愒日曠官幸免　龍之譴治雷調守洊叨銅虎之榮¶
遵𤓰戍以入疆見葭萌而宣化(中/謝)㐲念臣顓蒙𤨏質¶
<pb:KR4d0261_SBCK_036-5b>¶
握齪常流儲慶仙源顧郕霍出文昭之後䇿勛聖域¶
慚向歆爲漢雋之宗蚤綴迹於薦紳即抗容於簿領¶
頃紆&KR0022;紱邈在海漘佩犢何爲帶牛盗蹤偶少問羊¶
然後及馬政術莫知&KR0055;懼罷歸幸臻善了非上聖廣¶
親親之大賜則微臣考下下以何疑方竢投閑庶幾¶
&KR0024;過敢意十行之寵復尸千里之權惟南合之小州¶
蓋徐聞之古郡波㴠渤澥㠶檣可逹於群蠻利足魚¶
塩井邑巳同於中縣式塵共理迺濫匪材此蓋¶
皇帝陛下功光祖宗德合天地濟囏難之丕業題晏¶
粲之昌期念大分八百國之封寔先同姓有唯良二¶
<pb:KR4d0261_SBCK_036-6a>¶
千石之慮欲乂逺人致使卑凢竊司班録臣敢不盡¶
遵甲令以治仰寛丙夜之憂公族之應振振弗忘古¶
訓君子之風廪廪力企前修¶
　　　代謝赦表¶
鑾輅就乾巳報功而饗帝鷄竿作解爰歛福以錫民¶
凡在式圍率同擊壤(中/謝)恭惟¶
皇帝陛下粃糠巢燧冠冕農黄匽武興文不膠馬上¶
之治制禮作樂式展鹿中之祠嶽祗下而瀆&KR0017;從地¶
垠開而天閫決六甲旣迎於黄氣一蜚豈泄於青蠅¶
合動籥之前言鄙封錢之小慮覃此蓼蕭之澤脫然¶
<pb:KR4d0261_SBCK_036-6b>¶
叢&KR0068;之囚率土昭蘇群情滌濯臣濫司郡&KR0009;𫉬廣上¶
恩札布十行仰湯后解網之徳罪寛三細體成王空¶
圄之隆¶
　　　荆門謝到任表¶
舊郷學稼乆號龍具之中昭代振淹忽玷虎符之末¶
遵期上道㳙日備貟(中/謝)㐲念臣生也無庸少而自苦¶
駑材僥倖同介弟中詞學之科天語褒嘉稱先臣𫉬¶
忠孝之報驟躋儒館始接英𨇠曁秃節之來歸蹈駭¶
機於不測而臣屢縁父命前詣相門逹危疑欲去之¶
情掇猜忌不囬之怒旣佐郡甫終於兩考偶&KR0300;荒正¶
<pb:KR4d0261_SBCK_036-7a>¶
值於斯時守臣觀望以中傷御史慿依而論列獄辭¶
旣上乃骫法而郤囬吏議不公即舞文而求合錮廢¶
巳緜於一紀清明斯覩於三光惟當陽君之故區在¶
雲夢澤之西鄙雖承平之風未復而醇厚之俗不移¶
苟無貪吏之誅求便有樂郊之氣象&KR0055;虞瘝曠真抵¶
譴何兹蓋¶
皇帝陛下覆物如天視民猶子遴侯&KR0022;之左契録治¶
行於御屏下詔百官欲迭居於内外承流六服寜有¶
間於邇遐凡此愽求未嘗輕授載惟異渥猥及私門¶
追歎九原出明綸而賜謚召還二季躐清貫以登朝¶
<pb:KR4d0261_SBCK_036-7b>¶
當宰輔之進除書顧姓名而勤聖問念無是似之質¶
莫稱非常之恩銘骨自期粉身何&KR0024;臣敢不仰思旴¶
食力效秋毫宣布隆寛常佩七條之訓撫柔凋瘵敢¶
輕一障之乗¶
　　　賀郊祀表¶
蒼駟六虬欵頌祇而拜况圜壇八陛慶掃地之揭䖍¶
熈事崇成衆心交抃(中/賀)切以七政以齊而輯瑞稱𩔖¶
帝之彌文四卜不從乃免牲紀就郊之過舉於皇昭¶
代何算陳編恭惟¶
皇帝陛下上聖凝姿中天立極藏干戈於旣定其興¶
<pb:KR4d0261_SBCK_036-8a>¶
也浡焉解琴瑟而更張不膠者卓矣自政機之獨&KR0259;¶
兹槱燎之載颺玉梢璆磬以諧音蘭酒柘漿之備物¶
靈斿來下瑞諜光前坐宣室以受𨤲御端門而肆赦¶
臣耳聞錯事身阻侍祠舉相如數十人作歌無庸馬¶
走若兒寛千萬歳上壽有羡鵷行¶
　　　謝赦表¶
八音之調作歌禮成繭栗五刑之疑有赦澤動雞竿¶
凡在堯封率同虎拜(中/謝)恭惟¶
皇帝陛下恩周地軸治叶天璣緫&KR0259;權綱振孝宣之¶
治道周張黼繡講元鼎之祲容壇奉玉以臚驩府封¶
<pb:KR4d0261_SBCK_036-8b>¶
錢而肆眚鑿井而飲巳騰寜壹之歌畫地爲牢共迓¶
空虚之慶臣甫承人乏獲布上恩戒此遐萌啓良心¶
而逺罪奉兹輕典副盛德之好生¶
　　　賀皇帝慶皇太后八十表¶
進壽東朝宣恩北闕殿上皆稱萬歳瑞應非常海内¶
之凢九州歌呼同慶(中/賀)臣聞喜黄髪而頌壽母魯國¶
有詩摘紫房以和慈顔晉人自賦&KR0002;長樂備常珍之¶
奉在前王無故事之傳恭惟¶
皇帝陛下道大興商功光系漢日致其孝有曽閔事¶
親之風帝降之祥得黄老飬性之福雖蚤朝而晏罷¶
<pb:KR4d0261_SBCK_036-9a>¶
必夏凊而冬温逢八十春秋之尊出五三經籍之右¶
吹律式迎於首祚舉觴遂介於長年歡連宫闈澤洽¶
黎庶比屋起&KR0047;陔之飬瑶池呈西老之符興慶之率¶
百官曽非曠典建元之復三筭何算陳編臣逺守小¶
&KR0022;側聞盛禮逥鑾紀事微蹤常録於汗青賜札錫民¶
異渥𫉬推於戴白¶
　　　賀皇太后慶八十牋¶
慶歸慈壼禮講壽觴錬石以來孰争年於彤史呼嵩¶
所曁咸播澤於黔黎(中/賀)恭惟¶
皇太后殿下徳範光前仁心及物比任姒跡助文謨¶
<pb:KR4d0261_SBCK_036-9b>¶
武烈之興好黄老言得天長地乆之應方聖主極怡¶
怡愉愉之飬冝皇乾錫穰穣簡簡之祥式對三微仰¶
稱萬壽黼黻斑衣之樂秕穅黄髪之歌寳殿騰歡龜¶
臺獻瑞七十曰老巳誇古昔之希八千爲春永受邇¶
遐之祝臣愽觀載籍未睹異聞恩在私門記卷簾之¶
殊渥儀分廣陛想貢牘之清班¶
　　　代賀皇帝表¶
矞雲結幄爛南極於紫霄元日稱觴介東朝之黄髮¶
郵音所曁嘉頌載騰(中/賀)竊以有三足烏&KR0003;西崑之戴¶
勝錬五色石聞上古之断鼇巳標仙籍之長生或播¶
<pb:KR4d0261_SBCK_036-10a>¶
皇風於不朽慶緜長樂事始昌辰恭惟¶
皇帝陛下聖禀姜任行齊曽閔問安視膳蕃𨤲專郷¶
於媪神據德依仁介福鼎來於王母禮行䣛下歡匝¶
宫中八千歳春方百分之及一十七代史比萬壽以¶
無𩀱臣逺使重湖與聞曠典仰㤗階而肅序厥路無¶
繇祝坤極之増年後天而老¶
　　　賀天申節表¶
日永星火以正夏玉燭咸和電繞斗樞而照郊金鋪¶
有慶浮邇遐之喜氣集髙厚之厖禠(中/賀)恭惟¶
皇帝陛下濬哲題期勤勞濟業天連珠而合璧民擊¶
<pb:KR4d0261_SBCK_036-10b>¶
壤以登臺自躬&KR0259;於政機更力行於治道按六經而¶
校徳方駕羲農稱萬壽以獻觴齊蹤彭老臣叨居小¶
壘阻造廣庭心慕尭封不勝多男之祝手披魯頌乃¶
賡台背之章¶
　　　天申貢銀&KR0250;¶
九夏乗離千秋迎節雖下陳之封略有上壽之章程¶
前件物涌地效珍瞻天賛慶介荆州之三品不腆方¶
輸匪朱提之一流難叅庭實¶
　　　謝賜紹興二十九年暦日表¶
逺推竹律據易道以歸竒中岀穗書亘坤輿而班朔¶
<pb:KR4d0261_SBCK_036-11a>¶
雖爲常憲時謂新恩(中/謝)竊以命南正北正之官暦翁¶
逌始積大餘小餘之數閠法可求惟昌辰革乖次之¶
非故大紀得厚生之善足詆孟陬之殄豈差大火之¶
流恭惟¶
皇帝陛下欽象衡琁齊尊曜魄張登三之治具受衍¶
萬之休符好雨好風轉破塊鳴條之沴&KR0002;煙&KR0002;霧覩¶
連珠合璧之祥旣成歳以定四時蓋次春而大一統¶
遂令共貫咸得開編臣名綴典城職當宣化奉行政¶
典敢干木鐸之刑勸劭農功庶𫉬火耕之効¶
<pb:KR4d0261_SBCK_036-11b>¶
盤洲文集卷第三十六¶
<pb:KR4d0261_SBCK_036-12a>¶
