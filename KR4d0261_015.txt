# -*- mode: mandoku-view; -*-
#+TITLE: 盤洲文集
#+DATE: 2015-09-11 13:02:59.497131
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0459-015盤洲文集-卷第十五.
<pb:KR4d0261_SBCK_015-1a>¶
盤洲文集卷第十五¶
　　内制五¶
　　　賜王之望辭免端明殿學士不允詔¶
朕承洪業託士民之上&KR0002;渉淵水未知攸濟思得天¶
下之傑合謀相輔以成治㓛故髙位厚禄所不敢惜¶
以卿有慷&KR0099;之志更中外之乆廼自首諌躋之政塗¶
今蓋未幾也而雅懷莫遂公論弗孚雖欲留以自近¶
顧不可得書殿美職乃進退大臣之優禮何至遂有¶
挂冠之請哉¶
　　　賜歩軍司後軍統制崔臯辭免鄂州觀察使¶
<pb:KR4d0261_SBCK_015-1b>¶
　　　不允詔¶
朕注意戎事醲於用賞髙秩羙官未嘗愛惜執此之¶
信有如皦日卿扞敵淮壤厥有茂勲&KR0123;語首馳朕心¶
以懌觀風之任躐等而遷益思盡忠勿事沖避¶
　　　賜錢端禮辭免參知政事兼權知樞宻院事¶
　　　不允詔¶
昔舜命九官濟濟相遜&KR0108;庸亮采靡事不理朕甚慕¶
之卿學足以行道識足以決疑入踐鈞樞能断國論¶
疇咨選衆冝斡政機兼冠宥庭助我經武撝詞相推¶
無媿于古渙汗不反亟其祗服¶
<pb:KR4d0261_SBCK_015-2a>¶
　　　賜虞允文辭免同知樞宻院事兼權參知政¶
　　　事不允詔¶
朕以眇身𫉬保宗廟天下治亂在予一人非&KR0022;家之¶
英同德一心禆𦔳萬務則安能有濟哉卿充積學問¶
練逹事機中外踐更所言可績比參宥畫具見良圖¶
冝副夲兵兼預政柄賛襄之效𠋣俟有成祗服恩榮¶
無勞謙挹¶
　　　賜王剛中辭免端明殿學士簽書樞宻院事¶
　　　不允詔¶
朕兢兢業業一日二日萬幾寤寐有德之輔天下賢¶
<pb:KR4d0261_SBCK_015-2b>¶
哲肯從我遊者吾能尊顯之卿有佐王之學有拔俗¶
之材入從出藩咸著顯聞復還禁路風望隱然入助¶
籌帷孰曰不可循墻之避非所願聞¶
　　　賜戚方辭免捧日天武四廂都指揮使不允¶
　　　詔¶
宰輔以汝求免廂部事入奏夫爵禄者朕所以厲丗¶
磨鈍也介胄之士有安邊郤敵之効逹於朕聽賞不¶
旋日惟恐忘其功也卿忠不顧身名副其實旂常有¶
紀襃律匪私冝略撝詞亟祗茂命¶
　　　賜皇子少保鄧王愭生日詔¶
<pb:KR4d0261_SBCK_015-3a>¶
新穗暦於三微甫迎獻歳視蓂階之𩀱秀厥有休符¶
爲吾元子之祥得彼列僊之壽爰推恩渥以頌熾昌¶
　　　賜太尉昭信軍節度使曹勛生日詔¶
歳籥更端方歌青煒之曲禁門通籍不鬲赤松之游¶
式朌牢醴之珍用介衮旄之壽¶
　　　賜簽書樞宻院事王剛中生日詔¶
勑剛中獻歳發春景踰三𪧐元精生佐秀括五行爰¶
推朌式之常以相壽祺之永¶
　　　賜左武大夫冝州觀察使龍大淵辭免落階¶
　　　官不允詔¶
<pb:KR4d0261_SBCK_015-3b>¶
朕踐好之始擇材爲使必得長於專對者以堅二國¶
之盟卿講習古訓識慮淵深乆於潜藩終始如一盡¶
忠致主畏逺權𫝑出入禁闥厥有休聲張旜越畺弗¶
憚遐阻俾脫横列正名廉車慶不虚行無事撝固¶
　　　賜陳康伯乞解罷機政不允詔¶
朕以菲質膺太上傳授之重蚤夜懔懔不敢以位爲¶
樂念宰相助理萬機圖任之失則不特噬劑之悔而¶
巳故力起舊德還以魁柄衮繡復來即日無甲兵之¶
問顯相肇祀天闓其祥殆亦爕理之効也方𠋣碩望¶
尊彊朝廷雖目眚未平顧豈不能奉我清間之燕坐¶
<pb:KR4d0261_SBCK_015-4a>¶
而論道乎上印匄歸朕不敢聽¶
　　　賜參知政事虞允文乞宫觀不允詔¶
君爲元首臣爲股肱蓋一體相湏所以合謀同德計¶
安天下者也卿輔政半載屢告嘉猷筋力方強思慮¶
甚審何嫌何疑遂欲引疾而去詳味來章深所未暁¶
　　　賜虞允文乞宫觀不允更不得再有陳請詔¶
卿秉尊朝之德有憂國之風造𦞃惓惓備見忠欵朕¶
方𠋣以爲治庶幾虖厲無前之績未嘗有纎介之間¶
也移疾匄閑何易退如是耶載覽所陳難以曲徇¶
　　　賜知福州趙子潚乞致仕不允詔¶
<pb:KR4d0261_SBCK_015-4b>¶
大夫七十而致事盖血氣旣衰懼其漏盡鍾鳴而不¶
知止足之戒故先王制禮大爲之防而後丗以此約¶
三尺之法也烏有神明之胄筆橐之桀齒髮鼎盛治¶
有能名而欲抽簮髙蹈則國家安得而從之囊封啓¶
來政爾辭費亟其視事勿復卧閤¶
　　　賜凌景夏辭免復徽猷閣直學士不允詔¶
朕推紫壇之澤于四海無逺邇之間况甘泉之舊乎¶
卿性資夷粹操履端方出鎮藩維有慈祥之政入司¶
銓部有平允之聲歸憇叢祠未尋故歩兹還内閣之¶
職實聽輿人之言奚用撝章尚留茂渥¶
<pb:KR4d0261_SBCK_015-5a>¶
　　　賜王大寳辭免礼部尚書不允詔¶
卿履道醇固蓄德雄剛從列諌坡積有令問退休林¶
壑恬適㤗然趨節逺來得惓惓不忘君之&KR0105;入對文¶
石筋力未衰冝長春官用資獻替之益巳朌渙命奚¶
事撝文¶
　　　賜趙宻再上表辭免少保不允仍断來章批¶
　　　荅¶
省表具之朕講修軍政睠遇一臣念堅甲利兵嘗冒¶
死亡之地故髙秩厚禮特優終始之恩兹𪧐將之告¶
休以貳公而佚老使師衆益思於報國知朝廷不&KR0018;¶
<pb:KR4d0261_SBCK_015-5b>¶
於用人朕命巳行汝辭母再所請冝不允仍断來章¶
　　　賜賀允中𠕅辭免知樞宻院事兼權參知政¶
　　　事恩命仍断來章批荅¶
二老來歸於西伯以齒爲尊九官相推於舜朝匪辭¶
所命我圖𦒿艾俾典事樞庶幾制勝於兩楹如彼運¶
籌之三傑國有成渙人無間言當思遇合之難共講¶
治安之䇿𢌿之召節旣不鑿坏以爲髙覽此奏亟何¶
乃叩閽而未巳¶
　　　賜文武百寮湯思退等上表請¶
　　　皇帝御正殿復常膳不允批荅¶
<pb:KR4d0261_SBCK_015-6a>¶
渉秋以來天作&KR0075;雨害我穡事朕仄席輟餐惕然靡¶
寜天烖警予夫豈偶然朝思夕惟顧無以仰荅譴告¶
雖沴氣欲解而沈没之田農方告病公卿大夫有足¶
國恵民之䇿能紓我之憂則爲愛君復常之請姑置¶
之可也¶
　　　賜湯思退等再上表請御正殿復常膳不¶
　　　允批荅¶
永&KR0004;遇鴈雹之異不陳庭下之車祖己戒雉鼎之祥¶
尚改廟中之祀顧予不德方古有慚雨集七八月之¶
間遂成積潦郡災什四分以上迨及數城雖采納於¶
<pb:KR4d0261_SBCK_015-6b>¶
讜言亦舉行於荒政莫救西成之害不勝&KR0047;靣之憂¶
惟卿荐貢於誠忱在朕正懷於抑畏上棟下宇難講¶
大昕之儀右胾左殽敢豐中&KR0628;之御¶
　　　賜湯思退等三上表請　御正殿復常膳允¶
　　　批荅¶
朕罪已畏威便坐未嘗安席齋心食淡厚味不復充¶
庖永念咎端敢爲文具雖恐懼於斯而踰月顧貶損¶
何足以應天卿等咸造廣庭屢騰需牘具陳稽古之¶
訓深見尊君之誠陛九級而上廉勉從來請物百羞¶
以俟饋秪媿多儀所兾責難之恭交修除害之利¶
<pb:KR4d0261_SBCK_015-7a>¶
　　　賜楊存中上表再辭免同都督江淮軍馬不¶
　　　允仍断來章批荅¶
卿材資果毅謀慮沉深百戰摧堅屢奏藁街之捷八¶
營掌武乆尊蘭錡之權時有㢮張色無喜愠兹邊塵¶
之未靖豈王事之可辭當思注意之隆必&KR0108;折衝之¶
効夫李靖專用兵之善蓋房杜濟之以文&KR0002;子儀堅¶
事上之誠故齊𣈆比之爲&KR0310;冝蠲冲節徃副廟謨¶
　　　賜王之望𠕅辭免參知政事不允断來章批¶
　　　荅¶
朕臨淵思濟寤寐實䖍外而一路一州之&KR0009;内自郎¶
<pb:KR4d0261_SBCK_015-7b>¶
吏九卿而上曷嘗易以印綬予人況一二輔弼所與¶
断天下事而繫國家重輕者哉以卿通逹治體文武¶
憲&KR0022;事不避難精於逺慮必能同徳合謀興今復古¶
無媿於烝民車攻之詩兹用決之朕心峻登政路非¶
以私卿一已之榮也卿當體朕責成之意夙夜孳孳¶
同寅和𠂻發舒賢緼以振可大之業屢章不巳非所¶
望焉¶
　　　賜錢端禮再辭免簽書樞宻院兼提舉德夀¶
　　　宫不允仍断來章批荅¶
朕仰惟　太上皇邁德勛華以神器之重傳歸在子¶
<pb:KR4d0261_SBCK_015-8a>¶
雖一月三朝竭四海之奉而綵衣問寢不𫉬旦旦左¶
右&KR0002;稽　皇祖嘗以廷臣領使于慈宫朕跽以有¶
請而聖德謙託因仍未皇也以卿受知兩朝出入禁¶
闥況材髙識逺籌邊甫歸當此治外冝在樞機之廷¶
崇我孝養立我武事一舉而兩得之又何辭焉¶
　　　賜虞允文再辭免同簽書樞宻院事不允仍¶
　　　断來章批荅¶
夫右府夲兵蓋顓戎政北樞垂象寔接階符兹求藝¶
圃之英俾賛籌帷之宻旣輿言之相慶猶遜牘之重¶
陳雖謙沖者君子之常而忠力者股肱之事當思多¶
<pb:KR4d0261_SBCK_015-8b>¶
壘遂展勝謀勿徇撝情以留渙命¶
　　　賜陳康伯再辭免尚書左僕射不允仍断來¶
　　　章批荅¶
辛巳之役中外騷然卿坐于廟朝智略輻湊雍容談¶
𥬇能解非常之紛今邊陲受敵丞相位虚思我舊人¶
式遏亂略楊廷之後詔札屢頒衮衣來歸國人胥慶¶
冝攄逺業遂寢撝詞¶
　　　賜錢端禮再辭免參知政事兼權如樞宻院¶
　　　事不允批荅¶
卿練習丗故有猷有爲隃度庶事猶燭照數計而龜¶
<pb:KR4d0261_SBCK_015-9a>¶
卜也朕知卿之材舊矣邇者賛右府兼政柄啓沃設¶
施有乆大之業試可而遷人望咸允辭至于𠕅吾意¶
不然¶
　　　賜虞允文再辭免同知樞宻院事兼權參知¶
　　　政事不允批荅¶
文武之枋繫于東西府二三大臣通國之望也朕以¶
卿碩材不器輿誦所歸俾佐事樞揆䇿詳審俾參朝¶
政告猷允&KR0391;詳試而進朕命不易雖復深詞難徇來¶
豤¶
　　　賜王剛中𠕅辭免端明殿學士簽書樞宻院¶
<pb:KR4d0261_SBCK_015-9b>¶
　　　事不允批荅¶
朕延登民望參筦神機陟三傑以同時監百王而治¶
内庶頼多筭匪求近功卿契合於潜藩峥嶸於禁路¶
去國之乆靡人不稱甫持橐以尊朝冝擁樞而立武¶
當遵批語遂絶撝亟¶
　　　賜文武百寮宰臣陳康伯等上表奏請¶
　　　御正殿復常膳不允第一批荅¶
朕念戍邊之暴露躬避殿之焦勞雨雪載塗有感出¶
車之詠鉤星在漢未皇交㦸之朝上天儲悔禍之休¶
鄰壤結寢兵之好雖擐甲枕戈之士將遂歸期顧垂¶
<pb:KR4d0261_SBCK_015-10a>¶
衣列鼎之儀敢尋盛典¶
　　　賜文武百寮等再上表奏請　御正殿復常¶
　　　膳不允第二批荅¶
朕比警邊塵歌采薇而遣戍毎懐戎幕慚細栁之勞¶
軍難因多壘之平便講正朝之禮荐披來牘具見勤¶
誠冝思治内之方姑緩復常之請¶
　　　賜文武百寮奏請¶
　　　御正殿復常膳冝允批荅¶
朕徹禁衛於兩階甫閱七旬之乆損牽牢之百品敢¶
陳八物之珍念暴師露衆之勞行修德責躬之事雖¶
<pb:KR4d0261_SBCK_015-10b>¶
得沉烽之報未施挾纊之恩顧卜郊近齋𪧐之期欲¶
上夀講昕朝之禮勉從忱請徒積媿懐¶
　　　賜吴璘辭免太傅新安郡王不允断來章批¶
　　　荅¶
朕執爵禄之柄以厲丗磨鈍雖五兩之綸半通之銅¶
未嘗輕以假人況茅社之封槐鼎之任乎卿英望鴻¶
烈爲中興第一卓馬來朝國人相慶大庭孚號僉曰¶
允哉而執謙𠕅三傴僂之恭猶未巳使朕襃顯㓛臣¶
之意&KR0625;而未伸卿亦安取此亟其拜命勿復費辭¶
盤洲文集卷第十五¶
