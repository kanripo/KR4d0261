# -*- mode: mandoku-view -*-
#+TITLE: 盤洲文集
#+DATE: 2015-09-23 10:23:27
#+PROPERTY: JUAN 74

¶
<md:KR4d0261_SBCK_074-1a>¶
<pb:KR4d0261_WYG_074-1a>
欽定四庫全書
　盤洲文集巻

七十四¶
　　　　　　　　　　　　　宋　洪适　撰
　　行狀¶
　　　先君述¶
先君諱某字光弼饒州人曾祖諱某祖諱某贈中大¶夫
皇考諱某通直郎贈右大中大夫妣太碩人董氏¶先君
登政和五年進士第主台州寧海簿㑹令去攝¶其事民
<pb:KR4d0261_WYG_074-1b>
舊苦市絹不均先君始令物力百千者賦一¶匹大姓王
隆多買田不受税歳纔五十匹至是數増¶三倍餘以次
定賦蠲貧弱者四千八百户李氏富而¶戇家藏妖書號
二宗三際經時節集鄰曲醵香火祀<md:KR4d0261_SBCK_074-1b>¶神元未嘗習也姦
人詭入伍中通其女既泄即告縣¶逮送獄先君入食有
小吏偶語喜甚詰之曰李氏輩¶賂錢五十萬故喜先君
曰是下獄屬耳而賕吏若此¶可緩乎即呼囚庭下委曲
問情得并告者平决之吏¶駭顧失色方臘反台之仙居
<pb:KR4d0261_WYG_074-2a>
民應之蹤捕反黨及旁¶縣一日驅菜食者數百人至縣
丞尉皆曰可殺先君¶爭不得丞尉用賞秩不踰年相繼
死皆見所殺為厲¶云拜南京國子博士未上賊犯杭州
經制使陳公亨¶伯檄主餉奏功遷宣教郎為秀州司録
事宣和六年¶秋大水田不沒者什一流冗塞路倉府空
虛無賑捄<md:KR4d0261_SBCK_074-2a>¶策先君白郡守以荒政自任悉籍境内粟留
一年食¶發其餘糶於城之四隅外損市直錢五戒米肆
掲賈¶於青白旗上巡行無時抶其旗靡者皆無敢貴糴
<pb:KR4d0261_WYG_074-2b>
不¶能自食者官主之立屋於東南兩廢寺十人一室男¶
女異處防其淆偽湼黒字識其手東五之南三之負¶㸑
樵汲有職民羸不可杖有侵牟鬭囂者亂其手文¶逐之
皆帖帖畏服借用所掌發運名錢錢且盡㑹浙¶東綱常
平米斛四萬過城下先君遣吏鏁津栅諭守¶使截留守
噤不肯曰此御筆所起也罪死不赦先君¶曰民仰哺當
至麥今臘猶未盡中道而止則如勿捄<md:KR4d0261_SBCK_074-2b>¶寧以一身易十
萬人命訖留之居亡何亷訪使者王¶孝竭至郡曰平江
<pb:KR4d0261_WYG_074-3a>
哀號訢飢者旁午此獨無有何也¶守具以對即延先君
如兩寺驗視民肅然無出聲孝¶竭曰吾嘗行邊軍政不
過是也違制抵罪得為君脱¶之且厚賞呼吏草奏先君
曰免戾幸矣安所賞但食¶猶未足公能終惠復得二萬
石乃可孝竭以聞米如¶請而得至麥秋民相攜以歸前
後所活九萬五千餘¶人州人既不死凶年先君出無不
手加額呼為洪佛¶子累官朝散郎丁大中憂還鄉奔喪
太碩人年七十¶矣與弱孫在秀諸卒以城叛鹵掠無一
<pb:KR4d0261_WYG_074-3b>
家免過門皆<md:KR4d0261_SBCK_074-3a>¶曰此洪佛子家也毋得入賊平先君還過
臨安時苖¶傳劉正彦出逃未伏誅上將遷狩建康先君
上疏言¶今内難甫平外敵方熾若輕至建康恐金人乘
虛侵¶軼宜遣近臣先往經營庶事告辦鳴鑾未晚也時
廟¶謨已定不能從既而悔之上問宰輔近諫移蹕者為¶
誰今安在丞相張和公時知樞密院以對過秀邀先¶君
至平江欲以為部使者招二凶適捷書至乃止將¶辭歸
和公曰吕丞相欲見君即遣直吏介謁俄有㫖¶召見時
<pb:KR4d0261_WYG_074-4a>
方墨衰絰丞相脱巾服衣之既對上以國步¶艱難兩宫
逺狩為憂先君極言天道好還强者當弱<md:KR4d0261_SBCK_074-3b>¶弱者當强此
正春秋邲郢之役天其或者警晉訓楚¶也所言反復當
上意上曰卿議論縱横熟於史傳有¶専對之才朕方擇
使無以易卿先君以母老父喪懇¶辭不許擢徽猷閣待
制遷五官假禮部尚書為奉使¶大金軍前使令與宰執
議國書先君欲有所易輔臣¶獲其文不喜遂抑遷官告
一日歸别先君持太碩¶人拜且泣時長子适甫十三嵗
<pb:KR4d0261_WYG_074-4b>
逖以下皆繦葆呱呱¶省别行路不能仰視先君弗子也
淮甸賊蠭起兼淮¶南京東等路撫諭使俾李成以兵䕶
至南京成乃方¶與耿堅圍楚州以責其降敵為名實持
叛心先君遣<md:KR4d0261_SBCK_074-4a>¶書抵成成曰汴涸虹有紅巾非五千騎不
可往軍食¶絶不克惟命先君聞堅可撼隂遣説之曰君
越數千¶里赴國家急山陽縱有罪當禀于朝今擅兵攻
圍名¶勤王實作賊爾堅意動遂强成斂兵先君行未至
泗¶境諜云有迎騎介而來副龔璹曰事叵測虎口詎可
<pb:KR4d0261_WYG_074-5a>
入送兵亦不肯前先君不得已遂返即上疏言李成¶以
朝廷不撫䘏稽軍饟有引衆納命建康之語今靳¶賽據
揚州薛慶據髙郵萬一三叛連衡何以待之方¶含垢養
晦之時宜選辯士諭意優進官秩畀以京口¶綱運如晉
明帝待王敦可也疏奏上遣閤門宣賛舍<md:KR4d0261_SBCK_074-4b>¶人賀子儀撫
諭成給米五萬石令第将士名貤恩初¶先君戒所遣吏
須疏從中出乃詣政事堂白副封時¶方禁直達忤宰臣
意以託事滯留降承議郎許出滁¶陽路張守忠李貴嘯
<pb:KR4d0261_WYG_074-5b>
潁上道益梗提舉官范潩張鋭¶嘗招慰之旋復亂先君
至順昌聞賊有至近郊以牛¶驢市物者約與相見譙門
下先君曉譬切至曰自古¶無白頭賊賊竦寤請歸報其
渠廼為書至其窟穴守¶忠貴聴命率所領入宿衛守忠
初名俊入朝賜今名¶李貴即俗所謂李閻羅者先君間
關至太原留幾一年¶敵遇使人禮益削及至雲中其將
尼堪迫遣與副使<md:KR4d0261_SBCK_074-5a>¶官偽齊先君曰萬里銜命不得御兩
宫以歸大國度¶不足以有中原當還諸本朝廼違天以
<pb:KR4d0261_WYG_074-6a>
奉逆豫豫可¶磔萬段顧力不能忍事之耶今留亦死不
即豫亦死¶偷生天地間甘鼎鑊不悔也尼堪怒命壮士
擁以下¶執劍夾承之先君不為動旁貴人唶曰此真忠
臣也¶止劍士以目為跽請尼堪怒少霽遂流逓于冷山
與¶假吏沈珍隷卒丘徳黨超張福柯辛俱副使至汴受¶
豫命知恩州流逓猶中國編竄也雲中至冷山行兩¶月
程距敵二百餘里地苦寒四月草始生八月而雪¶土廬
不滿百皆陳王烏舎聚落烏舎使誨其八子或<md:KR4d0261_SBCK_074-5b>¶一年不
<pb:KR4d0261_WYG_074-6b>
給衣食盛夏至衣觕布畨課四隷採薪佗山¶嘗久雪薪
盡至乞馬矢煨麵而食紹興二年使者王¶公倫歸為上
言之即下秀州存問家屬賜銀絹二百¶适未冠得監南
嶽廟先君辱於烏舎十年多為詩文¶以諷皆憂國傷時
語烏舎嘗得獻取蜀策持以問先¶君先君厯陳古事梗
之烏舎鋭欲吞中國曰孰謂海¶大我力可乾但不能使
天地相拍爾先君曰兵猶火¶也弗戢將自焚自古豈有
四十年用兵不止者又數¶數為言所以來為兩國文事
<pb:KR4d0261_WYG_074-7a>
今既不受使廼令深入¶教小兒兵交使在禮不當執烏
舎或應或否一日大<md:KR4d0261_SBCK_074-6a>¶怒曰汝作和事官却口硬謂我不
能殺汝耶先君曰¶自分當死顧大國無受戮行人之名
此去蓮花濼三¶十里使之乗舟一人蕩諸水以墜淵為
言可也烏舎¶義而止兩宫䝉塵五國城嘗遣私人奏書
并獻胡桃¶梨脩粟麵諸物兩宫始知趙氏中興永祐陵
諱聞先¶君北鄉血泣旦夕臨後遇諱日即燕山開泰寺
為文¶以薦其略曰故宫為禾黍改館徒饋於秦牢新廟
<pb:KR4d0261_WYG_074-7b>
游¶衣冠招魂但歌於楚些雖置河東之賦莫止江南之¶
哀遺民失望而痛心孤臣久縶惟嘔血又云盛徳之¶祀
傳百世以無窮在天之靈繼三后而不朽故臣讀<md:KR4d0261_SBCK_074-6b>¶之無
不掩涕敵已遣使約和烏舎問所議十事先君¶條析之
甚至曰封冊是虚名年號本朝自有金三千¶兩景徳所
無東北宜絲蠶大國有其地矣絹不可増¶也至於取淮
北人猺民害計本朝必不可景徳之盟¶南北所得人皆
不取載書猶在可覆視也烏舎曰吾¶固欲取投附人誅
<pb:KR4d0261_WYG_074-8a>
之以懲後何為不可先君曰昔魏¶侯景舉十三州地歸
梁梁武帝欲以易其姪蕭明於¶魏景遂作亂陷臺城仆
兩帝中國所監决不相從烏¶舎稍悟乃曰汝性直所言
不誑我我與汝如燕遣汝¶歸議遂行所存沈珍丘徳黨
超三人既而莫公將北<md:KR4d0261_SBCK_074-7a>¶來議不合囚涿州事復變道䝉
古帳其帥聞洪尚書¶名爭邀入穹廬出優伶歌舞舉渾
脱酒以勸到燕一¶月越王烏珠族烏舎黨與坐死數百
千人獨先君故¶與持論身㡬死數矣烏珠知之故得免
<pb:KR4d0261_WYG_074-8b>
燕人重先君¶執節爭持酒食相勞苦先君間行㕓市物
色諜者得¶趙徳書機事數萬言藏故絮中以歸曰順昌
之役敵¶震懼喪魄燕之珍器重寶悉徙以北意欲捐燕
以南¶棄之王師亟還自失機㑹雖再&KR1011;河南後必更成
具¶以烏舎問荅語并兩宫諸王主所居報上是嵗紹興¶
十年也明年夏求得<md:KR4d0261_SBCK_074-7b>¶皇太后書遣邵武男子李微來上
大喜因御經筵謂¶講讀官曰不知太母寧否幾二十年
雖遣使百輩不¶如此一書遂官李微其冬復以書曰敵
<pb:KR4d0261_WYG_074-9a>
已厭兵勢不¶能久異時以婦隨軍今不敢携朝廷不知
虚實卑辭¶厚幣未有成約不若乗勝進擊再造猶反掌
爾所取¶投附人民欲保守江南歸之可也獨不監侯景
之禍¶乎若欲復故疆報世讎不宜與胡銓封事此或有
之¶知中國有人益生懼心張丞相名動殊方可惜置之¶
散地并問李趙二相安否獻六朝御容¶徽宗御書其後
和定<md:KR4d0261_SBCK_074-8a>¶祐陵¶太后(闕/)　　先報凡四年中以文書至者九
數陳軍¶國利疚謂施行之則宗社生靈之福留中皆莫
<pb:KR4d0261_WYG_074-9b>
得聞¶先君言無隠情歸國以此觸罪諸子懼深禍過庭
不¶敢一問北事故忠謀祕策不詳得獨係帛書所存大¶
略如此嘗有㫖以先君母老賜錢百萬又與將仕郎¶恩
澤五人它賜予者三㕘知政事万俟公出疆上知¶先君
急闕命其副特持賜金帛十二年二月适遵濫¶登博學
宏詞科宰臣以所試制詞進讀上顧姓名問¶曰是洪某
子耶父在逺能自立此忠義報也可與陞<md:KR4d0261_SBCK_074-8b>¶擢差遣故遵
除祕書正字适為刪定勑令官繼亦改¶秩入館自博學
<pb:KR4d0261_WYG_074-10a>
宏詞改科即除館閤自遵始次月宰¶輔賀¶皇太后有來
期上曰洪某身䧟敵區乃心王室忠孝¶之節久而不渝
誠可嘉尚某之二子並中詞科亦其¶忠孝之報也士大
夫苟能崇尚節義天必祐之先聖¶福善惡滛之訓於某
可以見矣語在慈寧宫迴鑾事¶實初宇文虚中既換敵
官欲扳先君分譴乃力薦于¶敵庭換先君為翰林直學
士力辭獲免虚中為詳定¶禮儀使始造赦其文復及換
授先君訴敵相韓昉乞<md:KR4d0261_SBCK_074-9a>¶於真定或大名養濟圖逃歸計
<pb:KR4d0261_WYG_074-10b>
昉怒虚中賛其决遂¶換中京副留守復力辭昉大怒降
留司判官為承徳¶郎趣行者屢矣誓以死不就職敵法
雖未換官曽被¶任使者永不可歸敵欲以計墮先君令
校雲中進士¶試者監上道先君月損食陽為有疾病状
既至謂院¶官曰今取士以詩賦吾故學經耳曰豈不能
出語策¶士乎考官孫九鼎者有大學舊為以疾聞得囘
燕敵¶議遣奉使人各還其鄉因赦及之它使者幸稍徙
多¶占淮北無敢言淮以南先君實以饒州聞張公邵¶朱
<pb:KR4d0261_WYG_074-11a>
公弁亦自言和州徽州人既議和還淮以南使者<md:KR4d0261_SBCK_074-9b>¶故先
君三人在遣中用事者多曰此等人若放了幾¶時更有
今不留後必為我患歸計屢欲變㕘知政事¶王公使至
燕先君得敵隂謀從坡上與館中人語為¶留守易王所
獲對吏將馳流星騎上其事副留守渤¶海人髙吉祥素
嘉先君忠委曲䕶出之且易以它牘¶先君行月餘方以
元牘奏垂入境追者七騎至及諸¶淮則在舟中矣至旴
台以奉使無状自劾上方以來¶歸為喜報無罪可待日
<pb:KR4d0261_WYG_074-11b>
以御札趣覲既至闕登時見¶内殿奏事罷力求鄉郡養
老母上曰卿忠貫日月志¶不忘君雖蘇武不能過豈可
捨朕去也賜内庫金帶<md:KR4d0261_SBCK_074-10a>¶鞍馬既又以馬驚復拜賜又賜
御銘盾制琴一黄金¶叄百兩帛五百疋象齒三百斤縣
香酒茶諸果物中¶使日踵門咨訪宸章沓至且諭㫖將
柄用¶皇太后之歸也過燕先君冒禁朝焉至陛對乞賜
見¶明日即召之慈寧殿已設簾¶皇太后顧帟人吾故識
尚書矣命徹之問勞優渥語¶必稱尚書賚予係道東朝
<pb:KR4d0261_WYG_074-12a>
對外庭臣唯先君一人見¶宰相秦檜肆言無所避彌三
日不休曰張丞相敵所¶尊憚乃不得用錢塘暫蹕而景
靈太廟極土木之工¶示無中原耶語侵秦皆類此秦謂
适曰尊公信有忠<md:KR4d0261_SBCK_074-10b>¶節得上眷但官職如讀書速則易終
而無味要當如¶黄鐘大吕乃可閲九日進徽猷閣直學
士提舉萬壽¶觀兼權直學士院敵來取趙彬輩三十家
先君疏言¶昔晉韓起謁環於鄭鄭小國也能引誼不與
敵既限¶淮臣官屬皆吳人留不遣葢慮知其虚實情偽
<pb:KR4d0261_WYG_074-12b>
也彼¶方困於䝉古姑示强以(闕/)　國若遽從之彼將謂
秦¶無人而輕我矣後三日復上疏言或以不與之故致¶
渝盟且曰俟¶淵聖皇帝及皇族歸乃遣又言王倫郭元
邁輩以身¶徇國棄之不取緩急何以使人辭益愷切經
筵進故<md:KR4d0261_SBCK_074-11a>¶實引楚平王止子旗伐呉言事因吳取州來楚
弗與¶校撫民治國五年而後用師今淮右之民勞罷流
散¶宜時使薄斂勿令轉徙無告中興急務也秦益不喜¶
初敵圍楚州久不下時秦留尼堪所敵使之草檄諭¶降
<pb:KR4d0261_WYG_074-13a>
有室撚者在軍知状先君與秦語及敵事因曰憶¶室燃
否别時託寄聲秦色變而罷明日侍御史李文¶㑹論先
君在朝必生事遂出知饒州時太碩人春秋¶八十有五
晝錦□下學士大夫榮之明年大水秦方¶鉗天下舌不
得言中官曰鍔從¶皇太后北歸者宣告燮理乖盭洪尚
書名聞華夷顧<md:KR4d0261_SBCK_074-11b>¶不用秦聞繫鍔大理獄成鍔實不識先
君特以敵中¶知名故鍔既流嶺海諌議大夫詹大方指
先君與鍔¶刎頸交更相稱譽遂提舉江州太平觀未幾
<pb:KR4d0261_WYG_074-13b>
丁太碩¶人憂先君恨牽久使事承顔闕養空囊中辦大
𦵏一¶椽一石心營指授終日挾杖與工傭等勞而御史
中¶丞何若猶論先君為睥睨鈞衡謀不靖者服除復得¶
太平觀州通判李勤與太守王公洋同僚陳公之淵¶積
不相能且幸以訐進誣先君作欺世飛語王陳與¶聞之
有雅憎先君者從中實其事殿中侍御史余堯¶弼以為
言王陳罷去先君責濠州團練副使安置英<md:KR4d0261_SBCK_074-12a>¶州既至得
僧舍數楹於黄茒叢竹中居之泊如地産¶竒石遣僮嬴
<pb:KR4d0261_WYG_074-14a>
粮幽討羅列四璧下手斧鑿晝連夕丁¶東其間閩人倪
詧老矣以承務郎守郡自謂秩卑無¶奥主聞新興守以
巧中遷客取使節意躍然效之鈎¶先君為奇貨使主兵
官左右狙罅隙捕鍜家奴獄中¶欲持一兩事釀成罪以
梯己未及發詧死其後徙居¶城北山中仍年谿漲通衢
沒其棟先君容郡人避水¶扶繦老稚填溢堂廡幾千指
皆廪食之數日水退然¶後去先君半世朔庭入翰林不
旬浹還鄉三秋執喪¶之日過半屏徙厲土嵐毒侵淫訖
<pb:KR4d0261_WYG_074-14b>
無珍膳良藥自輔二<md:KR4d0261_SBCK_074-12b>¶年而瘴作蓋不食十有八日惽不
知人嘗少寤口占¶秀州捄菑事授諸子呼天請命夜夢
之帝所有宣赤¶章云云者詰朝即能食至于復初後二
年乃卧末疾¶謫九嵗始復左朝奉郎主台州崇道觀居
袁州未踰¶嶺疾革以二十五年十月二十日薨于南雄
後一日¶秦亡訃至輔臣入奏上嗟惜久之即復敷文閣
直學¶士制曰有功見知聖人醲於用賞不幸而過君子
為¶之動心矧予嚴近之臣備載忠勤之績眷倚方渥愛
<pb:KR4d0261_WYG_074-15a>
憎隨生坐一𤯝以投荒積九年而不徙人無言者朕¶甚
念之洪某學有本源氣存剛大惟知忠力以衛上<md:KR4d0261_SBCK_074-13a>¶不顧
險夷之在前御君命以于征厄海濵而不悔誠¶貫白日
聲震朔方義重於生耿恭無王門之望天將¶悔禍蘇武
持漢節而歸大節無虧多言不宥遂解禁¶林之直卒遷
瘴嶺之南閲嵗滋深餘齡可憫宜畀真¶祠之逸仍増延
閣之華尚對寵光歸安鄉社自聖上¶躬萬幾還逐臣非
罪者先君適以不起聞而聖意哀¶厚首得舊物使及其
<pb:KR4d0261_WYG_074-15b>
生存而寵之故訓詞惻怛如此¶遺奏未至特詔贈四官
推遺致恩别以一孫官江東¶漕司庀喪事先君少英儻
有竒節以諸生待廷試京¶師伯父給事位南牀王黼為
中執法慕先君為人欲<md:KR4d0261_SBCK_074-13b>¶女以女弟給事以同臺故曲為
平章先君懇拜曰婦¶所以事舅姑也家素壁立今暴得
一官乃令鼎貴薦¶女身得計矣如父母何暨擢第朱勔
復請昬資送萬¶計且啗以顯仕拒尤力朱不獲命臠榜
中周審言壻¶及之周直内閣服金帶為秀州守先君廼
<pb:KR4d0261_WYG_074-16a>
在幙下人¶為先君惜之視之蔑如也使北得修職郎四
人時有¶六子獨适預名三以官弟姪且乞以一弟曄奉
甘㫖¶¶曄起布衣奪哀為秀州判官凡弟姪及姊妹之家¶
以先君入官者七人庶弟孤姪雖多力為謀昏對前¶後
賜物班内外之親無餘嬴不為問舍求田計窀穸<md:KR4d0261_SBCK_074-14a>¶即功
始假貸有一壥未及穫而貶已貶猶嵗割粟以¶贍親之
貧者至自奉惡衣糲食不擇初撫諭京淮降¶空名告身
二十通以便宜賞功存其半或求竄名郤¶弗應封以還
<pb:KR4d0261_WYG_074-16b>
尚書¶懿節皇后之姨髙氏與其夫趙伯璘𨽻悟室戲下
貧¶甚先君屢賙之范蜀公之孫祖平敵不以為官傭奴¶
之先君使以東坡所為蜀公銘白曰我官人也敵曰¶東
坡書之不疑矣即釋之先君資以歸装貴族有流¶於黄
龍府優籍者二人先君囑副留守趙倫除其籍¶劉公光
世之庶女小醜在敵豢豕為贖以重價求匹<md:KR4d0261_SBCK_074-14b>¶偶衣冠之
家略為人奴者贖之數十人張待制宇發¶自蔚州死雲
中先君過荒寺見其櫬携之至燕山授¶其僕鍾禹功使
<pb:KR4d0261_WYG_074-17a>
葬司馬侍郎朴握節以死居數年無¶有能明之者先君
為陳本末詔以忠節顯著贈兵部¶尚書其歸也北人治
餞具幾月後使者至敵多問先¶君今何官居何地先君
天性强記書無所不讀雖食¶不釋巻稗官小説亦暗誦
連數千言宣政間春秋之¶學絶先君獨窮遺經貫穿三
傳在冷山摘褒貶微㫖¶作詩千篇北人抄傳誦習欲刻
板於燕先君弗之許¶於姓氏尤精官淛部日使者胡公
直孺嘗問祖之所<md:KR4d0261_SBCK_074-15a>¶自出先君曰姓書以胡為陳胡公之
<pb:KR4d0261_WYG_074-17b>
後陳媯姓也若¶以諡為氏齊亦有胡公豈獨陳乎葢胡
自有兩祖春¶秋有胡國嘗以女聘魯襄公經書夫人歸
氏薨則胡¶以國氏歸其姓也今為安定胡氏晉胡奮其
後也魏¶孝文入洛改功臣複姓以紇骨氏為胡今所為
河南¶胡氏者是也同列董公將戲曰董亦有兩祖耶曰
昔¶飂叔安之裔子董父善擾龍帝舜賜姓曰董封諸鬷¶
川鬷夷氏其後也又辛有之二子董督晉典晉於是有¶
董史因為董氏董狐其後也二公歎服善琴奕好古¶能
<pb:KR4d0261_WYG_074-18a>
别三代彛器見書畫不計直必得之乃已有書萬<md:KR4d0261_SBCK_074-15b>¶餘巻
名畫數百巻皆厄兵燼居窮絶域復訪求稇載¶以歸四
夷附録所載西𤓰先君持以獻故禁囿及鄉¶圃種之皆
碩大西𤓰始入中國有文集十巻春秋紀¶詠三十巻輶
軒唱和集三巻帝王通要五巻姓氏指¶南十巻松漠記
聞二巻金國文具録一巻先君剛直¶言不誠不發雖與
人尺牘無一字過譽有膽略遇大¶事敢為平居慷慨有
經略四方之志常語諸子曰在¶北方久料之熟矣今其
<pb:KR4d0261_WYG_074-18b>
勢日削可以憑軾取之過河¶朔時見父老指其子孫云
是皆生長兵間已二十餘¶矣不知有宋我輩老且死恐
無以係思趙心不幸大<md:KR4d0261_SBCK_074-16a>¶忤時相挫抑顛沛天不假齡齎
志沒地諸孤不孝不¶及見其成大功名也蒼天蒼天安
所聲痛先君自為¶從官不報考功課故官止朝散郎以
贈至大夫職至¶徽猷閣直學士爵至鄱陽郡開國侯食
邑至一千一¶百户夀至六十八娶沈氏左大中大夫復
之女封碩¶人初先君眷戀庭闈不忍去太碩人以移孝
<pb:KR4d0261_WYG_074-19a>
顯親諄¶諄勉之且曰婦孝足以寧起居切毋以我老闗
念既¶越疆塞馬益南牧音郵絶不相及太碩人倚門積
憂¶幾罷寢食碩人左右虞侍極意順適致太碩人康寧¶
及見先君之歸其擇師教諸子則不逺千里拊妾侍<md:KR4d0261_SBCK_074-16b>¶盡
恩紀愛其出隆於已生叔妹娣姒細麄柔剛不同¶一切
得其歡心中外語婦徳之最必以為法即世五¶年先君
始還以不見為戚故終不忍復娶洪氏始居¶樂平之金
山自曾祖府君種德重義以氣節聞子中¶大夫蚤世二
<pb:KR4d0261_WYG_074-19b>
孫㓜府君慨然思所以成立計即挈諸¶城中訪先生之
賢力教之因占籍鄱陽長孫諱彦昇¶起家遂給事中大
夫雖不遇至先君益顯八男子适¶左奉議郎主管台州
崇道觀遵左朝奉郎秘書省正¶字兼權中書舍人邁左
宣教郎通判袁州逖右宣義¶郎徽州婺源縣丞遜右承
務郎僉書連州判官事邈<md:KR4d0261_SBCK_074-17a>¶右承奉郎江西安撫司准備
差使䆳迅未仕四女子¶嫁左從政郎池州建德縣令余
執度右迪功郎潭州¶湘陰縣主簿王駜將仕郎臧棟一
<pb:KR4d0261_WYG_074-20a>
尚㓜孫男十一人¶摫右廸功郎江東轉運司准備差遣
柲樇楀栐桴楹¶&KR2417;橰橚栶孫女九人初先君既得合葬
於滃潭去五里¶所其鄉曰和風南管得故縣之原瞻愛
其山川呼畚¶鍤畫墓位曰吾百嵗後必於斯從二親不
逺矣薨之¶明年孤适等慟哭行所卜問叢辰五行家曰
十一月¶丙申吉將以其日蕆事忍死紀實求立言君子
大書¶且以備太史氏采擇云紹興二十六年二月二日
孤<md:KR4d0261_SBCK_074-17b>¶某等泣血書
<pb:KR4d0261_WYG_074-20b>
　
　
　
　
　
　
　
　盤洲文集巻七十四
