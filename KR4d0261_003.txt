# -*- mode: mandoku-view; -*-
#+TITLE: 盤洲文集
#+DATE: 2015-09-11 13:02:59.010593
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0459-003盤洲文集-卷第三.
<pb:KR4d0261_SBCK_003-1a>¶
盤洲文集卷第三¶
　詩五十一首¶
　　　次韻李相之觀溪漲二首¶
愁霖方注射駭浪忽衝斜宿鳥行驚鴈遊魚目失蝦¶
夕波奔折木春漲過桃花沸渭今如此誰乗犯斗槎¶
風聲隨雨急水勢滿川黄巨艦困澎湃窮閻悲混茫¶
爲魚懷雒汭揵竹謝宣防共徯隂雲卷冰輪替戾岡¶
　　　次韻酬丁致逺司戸¶
翰墨埸中識靣𥘉珠璣粲粲似相如盍參多士登臺¶
省却椽諸曹親簿書白社不妨閑泚筆赤城更好命¶
<pb:KR4d0261_SBCK_003-1b>¶
巾車寸心淟汩方茅塞快讀新詩得翦除¶
　　　次韻蔡瞻明江樓秋晚二首¶
斜照穿林逈歸雲歛岫遲蝸文寒壁篆蛛巧暮簷絲¶
待月是愁處對山無倦時掀髯阻談綺細讀寄來詩¶
竹外秋風急樓頭夕靄微遣懷須命酒怯冷幾更衣¶
嚴鼓縈城去輕舟劈浪歸登臨多少意墜葉滿庭飛¶
　　　九日官舎種竹¶
獨整陳編對北牎煙雲渾欲助淒涼庭前且使竹交¶
翆籬下從他菊自黄逺宦只今同旅泊壯懷誰復問¶
行藏携壷巳失登臨便不待微吟恨夕陽¶
<pb:KR4d0261_SBCK_003-2a>¶
　　　天台道中¶
灘聲因雨急山勢向雲斜橘緑誰能畫楓丹逺似花¶
舂鋤懷淺水郭索上寒沙漸聽鳴梭近林中三數家¶
　　　赤城¶
平生幾讀興公賦今日霞標對赤城此是南門入山¶
路山祇乞我一畨晴¶
　　　玉京洞¶
飈輪曽此宅靈仙洞府今稱第六天規徃不辭蘿蔓¶
險回看雲物起瓊田¶
　　　國清寺¶
<pb:KR4d0261_SBCK_003-2b>¶
紺宇今方盛名知國巳清(李邕寺記云智者嘗夢定/光曰寺若成國必清因以)¶
(爲/名)萬松九里影雙澗四時聲(賈島云山門九里松圗/經云五峰回合雙澗縈)¶
(抱天下四/絶之寺)杖䇿將窮覧巾車不計程登堂山更好人¶
去曉猿鳴(光老作更好堂方成而有旨移/住靈隱時丈室未有継之者)¶
　　　清音亭¶
乆坐俯潺湲流清詩思慳跳珠鳴蘚石淙玉下松關¶
此日耳塵静幾人心地閑抽琴作新曲歸去要怡顔¶
　　　禪林寺¶
振䇿快秋晴伽籃倚翆屏看雲不留瞬對竹巳忘形¶
銀地聲千載虹橋拱百靈至今鐘磬響如講浄名經¶
<pb:KR4d0261_SBCK_003-3a>¶
(智者始至佛隴定光指此曰南峰金地我所居北峰/銀地尓冝居之後講浄名經陳郡袁子雄見堂前有)¶
(瑠璃山𣑽僧數十/擎香跨虹橋而來)¶
　　　山中阻雨欲登華頂峰而不果¶
昔聞天台山一萬八千丈層峰目華頂魂夢幾馳想¶
朅來乗清秋明發將獨徃小雨巧作難祥雲約仍爽¶
風磴漬苔蘚霜崖亂榛莽峥嶸一何峻梯空不可上¶
便思捐竹輿徐行倩藤杖老僧挹而言兹山韜萬象¶
舉頭天宇逼寓目巖扉敞重溟倒寒影萬壑振幽響¶
峽逈啼猱猿林髙隕樝橡仙𬒮挹浮丘飄然頓塵網¶
今兹風雨時煙霧接穹壤勁寒或薄人跬歩迷俯仰¶
<pb:KR4d0261_SBCK_003-3b>¶
不如逰石梁重來事真賞斯言旣纚纚誠哉非我誑¶
俗駕爲之回蕪音不堪榜寄聲山中靈心期空鞅鞅¶
　　　石橋¶
懸磴跨幽崖奔流漱深壑宛然卧蒼龍天巧謝鐫鑿¶
萬木森前山笙竽真籟作長嘯斥猩猱來巢怖烏鵲¶
莓苔助危梁下瞰心膽落横前限翆屏峭壁旁如削¶
於此判塵凡只尺遂綿邈飛錫躡空虚樓臺變林薄¶
寳輝覿華燈金翰過神雀二年佐銅虎渠能解羈絡¶
來烹紫雲腴寒甌散葩蕚竒事訂前聞詩成識層閣¶
　　　雨中宿萬年寺¶
<pb:KR4d0261_SBCK_003-4a>¶
夢回深夜耿秋燈泉竇争流一味清過鴈不聞天外¶
影寒松長送枕邊聲饕風可但乆無頼急雨那能便¶
寢行已問瓊臺雙闕路此心何必羡層城¶
　　　閑上人覽衆亭¶
籃輿行盡白雲層來欵禪居得小亭亂石引泉歸曲¶
澗寒風吹雨過中庭四旁野色朝昏別一覽巖姿逺¶
近青宴坐蒲團作何想光隂不復問尭蓂¶
　　　賀子忱吏部抱膝庵¶
主人蚤歳抽華簮隱居時作梁父吟于今松牎在人¶
境空有蕙帳留煙岑風來翆篠自揺玉秋着黄花仍¶
<pb:KR4d0261_SBCK_003-4b>¶
散金拂拭塵埃記行役興來命酒還孤斟¶
　　　桐栢觀¶
屹然雙闕峙瓊臺仰見彤雲郁郁開三井窮源知海¶
眼六符垂象應天台(徐靈府天台山記曰山上應三/台故曰天台三井甚深不測甞)¶
(有投綸其澗綸尽而不及厎或云海/眼其一今塞俗云女人濯手而然)松杉滿道欣𥘉¶
過芝术何年得自培更聽鳴泉雜風籟直疑笙鶴紫¶
霄來¶
　　　衆妙臺(臺有八稜柱司馬子微/朱&KR0238;書三躰道徳經)¶
白雲仙蹟紀琅函三體丹書寳翠嵐欲問仕塗今捷¶
徑不須髙價借終南¶
<pb:KR4d0261_SBCK_003-5a>¶
　　　石道士妙聲堂¶
泉溜古今同臨流萬慮空採芝歸絶嶂添竹映踈叢¶
影漾髙秋月聲冝深夜風真清長在耳何用撫孤桐¶
　　　仙壇院(王子晉壇所)¶
舊聞王子晉雲卧夜吹笙控鶴冲天去松風千古聲¶
　　　天台觀¶
芝田環拱碧崔嵬流瀑髙從天際來飛沫有風長是¶
雪寒聲無日不如雷巖前八桂人誰折溪畔千桃路¶
未開便覺仙都清晝永翻愁歸路染黄埃¶
　　　劉阮洞¶
<pb:KR4d0261_SBCK_003-5b>¶
桃花當日未成蹊巳有幽禽語翠微楚峽行雲空入¶
夢秦臺鳴鳯要同飛仙家長若三春好人境何知萬¶
事非訪問丘園荒舊迹却應囬首悔來歸¶
　　　贈護國昌老¶
緩轡到禪扄髙談得細聽茗花泛輕椀煙篆度虚櫺¶
門外雲千片軒中水一缾我來無好語留此待丹青¶
　　　慈雲祖老相邀至悠然閣倦不克徃¶
幾日陟雲煙危峰懶着鞭聊將臨別意爲我謝悠然¶
　　　明巖寺¶
路轉霞標外雲開綬帶前幾層山底屋一線竹間泉¶
<pb:KR4d0261_SBCK_003-6a>¶
洞口石孤聳巖頭峰倒懸故應風雨際行子緫迴鞭¶
(臨海記云寒山有石室前有立石參差如侍/衛者悉五色逺望似綬古今相傳爲綬帶山)¶
　　　寒巖寺¶
峭壁挿青冥層巖覆化城空中清磬發幽處慧燈明¶
萬瓦足雲氣四簷無雨聲豐干不饒舌此地孰知名¶
　　　寜國寺¶
幾日山南北端期汗漫游水痕秋雨過竹色暁煙収¶
宦海何時了僧房爲少留却尋歸去路餘興謾回眸¶
　　　暁發秦安驛¶
秋夢不能暁起行山徑迷小車驚宿鷺列炬誤鳴鷄¶
<pb:KR4d0261_SBCK_003-6b>¶
冷覺霜華重光瞻斗柄低金庭有佳處芳桂想幽棲¶
　　　以糟蠏送曽守¶
太湖九月霜波寒郭索不幸逢漁蠻誰令骨酔糟丘¶
裏使我涎流書卷間黄堂丈人思㓜玉耳邊不復親¶
絲竹一杯聊使破愁顔要遣詩情踵山谷¶
　　　得景嚴弟書¶
徃年同入洛此日各監州慣見浮雲改相思野水流¶
有書將逺意何處話新愁莫爲癡兒事乾螢滿案頭¶
　　　夢中送妙興寺僧(紹興十六年十月二十五/夜夢息檐山中獨遊旁近)¶
(處至妙興寺欲回阻雨寺僧西指云是方霞/彩如此少頃必開霽田家常以爲占而東頋)¶
<pb:KR4d0261_SBCK_003-7a>¶
(凝隂雨下如注寺前髙山樵徑中水争下流/予因並山而南復東折有橋長可二十許丈)¶
(自深澗聳立巨松毎五七歩必夾橋蜿蜒枝/幹俯就橋上若龍然謂之盤龍橋直東至所)¶
(憇處時有一僧自妙興相從欲先去口占一/詩送之旣覺復夢携家登陸日既髙而兒曹)¶
(尚告未辦家君命趣之見内子方梳櫛而董/氏妹解篋授予衣遂侍家君偕景嚴景盧弟)¶
(歩尋近境至一橋畔指西隅有小寺欲徃予/視所取道頗恊向所經行因話前夢而二弟)¶
(告予此妙縁寺也欲度橋而雨復作予輩欲/輟行而家君強之使徃疑若彼寺有先丗槀)¶
(葬其間者家君杖䇿命一兵張盖旣登岸予/踵而前斯橋危甚因返頋二弟勿偕未至妙)¶
(縁而寤欲驗他/日故詳書之)¶
西望霞光東望雲劃然晴晦此區分小橋過盡盤龍¶
險回首髙人多謝君¶
<pb:KR4d0261_SBCK_003-7b>¶
　　　次韻曽宏父探梅未開¶
梅枝渾待雪山意漸呼風欲索簷間笑那憂徑外窮¶
英辭窺玉絜拙句媿雷同只恐花開日綸言下法宮¶
　　　招曽宏父待雪¶
欲把詩催雪先將酒送寒凍雲方作意微霰巳開端¶
目断郷城逺心驚歲事䦨擬同今日酔待取玉花看¶
　　　次韻錢處和運使郡齋晚集¶
風聲止雨歳云暮雪態兼雲晝欲昏共喜髙軒歸別¶
墅肯臨畫㦸對清樽埋輪前事空豺路授簡英辭踵¶
兎園是處梅花寢消息更慿玉藻爲招魂¶
<pb:KR4d0261_SBCK_003-8a>¶
　　　遊蓋竹洞¶
暁出山城故著鞭荒荒寒日滿晴川幽棲未卜誅茅¶
地乗興來登蓋竹天霜凝(去/聲)隂崖疑積雪雲躋重障¶
雜飛煙洞門今古無關鍵俗客那能見列仙¶
　　　仙居道中¶
雪霙方瑞臈雨勢欲凋年此日信泥軾來風侵坐氊¶
爲官渾漫爾行邑又徒然爲報仙居令無勞負弩前¶
　　　寄吴明可正字¶
歳晚仍多病春來尚異郷愁城誰與破談壘漫相望¶
體怯山嵐重心隨驛路長後亭梅若放爲寄一枝香¶
<pb:KR4d0261_SBCK_003-8b>¶
　　　次韻范子芬雪中同訪曹功顯¶
明朝春琯欲飛葭臈裏重看舞雪斜筆下百篇非事¶
業樽前一酔即生涯𥘉疑髙栁狂吹絮却伴寒梅好¶
放花踏凍不辭方駕逺閉門留客更誰家¶
　　　憶梅呈曽宏父¶
重憶東城路盈盈十里梅彌旬阻風雪幾處雜塵埃¶
巳是春移律何時酒泛杯好花那忍落直待使君來¶
　　　題王氏秀野堂¶
飽聞居處好逺意快心胷樹接髙低影山分朝暮容¶
佳時能自適閑客幾相從勿訝題詩晚新來百事慵¶
<pb:KR4d0261_SBCK_003-9a>¶
　　　除夜懐景嚴弟并寄景盧¶
逺鄉勞薄宦綵服共思親耿耿胸中事紛紛眼底塵¶
與誰同别歲到此兩迎春獨有還家夢書窗一笑新¶
　　　次韻曽谹父欲賞山宫梅花¶
黄堂清興動官梅遥望花林首屢囬命駕許同狂客¶
徃舒牋頻有好詩催空懐月觀横千影趁取山宫舉¶
一杯爲語東皇相假借莫教零亂點蒼苔¶
　　　谹父見招賞梅時范子芬欲行¶
翩翩畫㦸對春光命客重登千仞岡坐上行人傾别¶
酒花前小雨伴嗁妝雪膚不爲輕寒瘦玉骨何如昨¶
<pb:KR4d0261_SBCK_003-9b>¶
夜香麗句競傳新樂府誰誇何遜在維揚¶
　　　次日谹父攜家出遊而小雨新晴¶
山頭霞彩發天光𥘉日曈曨射短岡莫使吹簫尋古¶
曲直宜點額作新妝不禁風雨飛來急頗覺園林減¶
卻香花下淩波奏竒舞腰支尺六笑垂楊¶
　　　丁卯正月十六日作舞漪亭于池上盡廢𬞞¶
　　　畦植花數十夲¶
二年倥傯緩歸期漫作新亭接舞漪舉郡定嗤推不¶
去故山巳訝到何遲園官不屬藜莧腹花史好呈桃¶
李姿待得浮萍是飛絮誰能愛樹一相思¶
<pb:KR4d0261_SBCK_003-10a>¶
　　　檢校園花¶
徃夏新閣成拔去園中葵萬花間千蘂十夫勞徙移¶
羣香頗猗㹱宻影初叅差烈日吁可畏時雨不能滋¶
未秋葉先隕欲冬柯巳萎虚蒙灌溉恩無復嫣然姿¶
啅雀飛且止不肯登空枝寒螿守枯荄未忍相棄離¶
永懐斬新日豈料憔悴期誰呼殷七七來伴紅裳兒¶
金鼎一劑藥返魂庸可追春來作髙亭緑沼揚清漪¶
舊蹊類陳迹逺圃分芳㽔結根旬浹間生意渾熈熈¶
微白李賦質小紅桃入肌栁條無顔色已含烟雨眉¶
遊蜂相召引有底渠先知地力固自若大鈞不偏私¶
<pb:KR4d0261_SBCK_003-10b>¶
競秀非機巧向衰非鈍遲萬物理固然颺芬須得時¶
　　　添竹¶
添竹乘春力期君共歲寒青青懐特操碌碌媿麤官¶
尚有哦詩日尤勝借宅看他時誰檢校何處報平安¶
　　　次韻景思謝送四時纂要并惠乳泉且許見¶
　　　顧¶
斷壺食鬱遵時令蓮芡櫜韜辨土宜若解養生供伏¶
臘自然卜築數期頥¶
我無巵茜等通侯不作多田望蓐收松菊漫成三逕¶
夢烟蓑巳失五湖秋¶
<pb:KR4d0261_SBCK_003-11a>¶
青編送似𥙷山房妙語相酬掩夜光盗甕不須睎吏¶
部將軍何日命元方¶
盤洲文集卷第三¶
<pb:KR4d0261_SBCK_003-11b>¶
