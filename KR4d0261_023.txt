# -*- mode: mandoku-view -*-
#+TITLE: 盤洲文集
#+DATE: 2015-09-23 10:23:23
#+PROPERTY: JUAN 23

¶
<md:KR4d0261_SBCK_023-1a>¶
<pb:KR4d0261_WYG_023-1a>
欽定四庫全書
　盤洲文集巻

二十三¶
　　　　　　　　　　　　　宋　洪适　撰
　　外制五¶
　　　王之望端明殿學士提舉江州太平興國宫¶制¶
朕圖回治道招顯時髦縱壑相須聚精神於左右墜¶淵
為戒全進退於始終錫此明綸賁於近輔具官某¶降材
足用抱器不羣茹古涵今明于先王之術本仁¶祖義列
<pb:KR4d0261_WYG_023-1b>
於君子之林蚤列通階屢分劇職召節逺來¶於巴蜀戎
旃持摠於江淮言兵體之三章自許興邦¶之筞堅帝意
以十事載嘉尊主之忠廼繇諫坡遂躐<md:KR4d0261_SBCK_023-1b>¶政地冀素懷之
底績能剸任而有為命其復往視師¶濶焉久不聞問國
人皆曰可去謂尚出於私心臺評¶以汝為傾殆勿容於
公議念股肱之舊弼推體貌之¶優恩畀以真祠班之秘
殿俾遂燕閒之志當無喜愠¶之容噫孔子失之宰予蓋
知人之不易成湯至于帝¶乙何謀國之皆賢其服寵光
<pb:KR4d0261_WYG_023-2a>
尚思報塞¶
　　　敷文閣待制朱翌左朝議大夫制¶
三年而計羣史若稽陟典之文絫日不離小官獨減¶從
臣之考兹協銓曹之格寔彰名器之公具官某學¶問淹
該詞章典贍右坳書事馬遷有良史之材而掖<md:KR4d0261_SBCK_023-2a>¶出綸蘇
頲為代言之最論思皆本仁義吐茹不以剛¶柔厄彼䜛
波久於炎嶠晚逢更化連命承流撫字不¶諱其勞循良
無媿於古雖奉祠而養氣盖遷秩之應¶條其服明綸以
<pb:KR4d0261_WYG_023-2b>
暢榮問¶
　　　韓彦古太府寺丞制¶
吾以北鄙有釁命爾祖先世之部曲以圖上其方畧¶爾
奮然願行無避難之色歸奏便殿雍容可觀顧雖¶攝事
郎闈而雉監猶須汝也司府之属俾復其舊往¶踐厥官
則朝有著矣¶
　　　江淮都督楊存中父震秦國公制<md:KR4d0261_SBCK_023-2b>¶古語云三代之將道家所忌儻世濟忠義則福禄鼎¶来
<pb:KR4d0261_WYG_023-3a>
逺而有耀矣道家之忌豈其然乎具官某弢略傳¶家盡
力邊圉父子死敵名藏金匱天之報施乃在嗣¶賢久典
㦸衛受知兩朝以槐衮齋旄而賜真王之履¶以碧幢黄
鉞而顓督府之威兹遇郊釐益光禰廟咸¶秦之國載徹
舊疆英爽不亡尚克嘉此¶
　　　王天覺循資制¶
兵出西方人百其勇第功行賞小大不遺爾名在轅¶門
戰功有績進秩一等用示恩榮
<pb:KR4d0261_WYG_023-3b>
　　　王師心知湖州制<md:KR4d0261_SBCK_023-3a>¶朕廵守三呉以苕霅為藩輔疇咨九牧欲召杜之人¶材
得此良翰諧於僉屬具官某望實髙嶷材猷碩膚¶再登
獻納之班獨抗忠嘉之論孟容還制多士想聞¶其風山
濤執銓人物各為之目郡章再綰師節五移¶㧞薤本以
抑强嚴霜可畏憩棠隂而聽訟白日顯行¶凡牧人御衆
之方無擿埴索塗之患兹選呉興之守¶孰踰禁密之英
賴善政有以撫綏則斯民不復愁嘆¶往振其職永孚于
<pb:KR4d0261_WYG_023-4a>
休¶
　　　虞允文父祺太子太師制¶
蜀道文儒之林也在西漢時嚴馬淵雲禀靈江漢擅<md:KR4d0261_SBCK_023-3b>¶聲
四海後来仰之如慶雲景星曽未聞父子繼美及¶致身
鼎輔者我宋勃興異材間出髙視前古世載其¶英具官
某包括羣書洋溢嘉聞登名月窟仕不隆振¶儲休子舍
大其門閭光踐鴻樞兼握政柄聚精㑹神¶景行夔卨宫
師藵禭制墨未乾兹講神釐復申卹册¶以彰教忠之訓
<pb:KR4d0261_WYG_023-4b>
以慰顯親之心没有知也尚榮享之¶
　　　周時䕫路運判制¶
蜀道去朝廷幾萬里更有諐郵御史風聞所不及民¶有
寃枉不能踐理匭及臺省之庭與我仁民而戢吏¶者其
唯賢部刺史乎爾文史足用稱有吏能蜀人也<md:KR4d0261_SBCK_023-4a>¶又嘗治
蜀之郡習於蜀之故也握此漕節是必振其¶職矣¶
　　　張¶¶¶子盖妻封國夫人制¶
朕考功伐而思虎臣旣褒其禭又擢其孤猶以為未¶也
<pb:KR4d0261_WYG_023-5a>
顧其平生忠義不以家為者皆伉儷之賢有以相¶貳之
某氏端肅之行柔明之性稱於宗黨冝其閨門<md:KR4d0261_SBCK_023-4b>¶子蓋扞
馬邊城嬰疾不夀使爾有未亡之嘆而感伊¶威之詩也
兹廣脂封胙以成國庶幾乎石窌之意¶
　　　薛良朋知臨安府制¶
尹京之任亦難矣趙張三王擅名於漢後世猶議其¶明
者傷於太察嚴者傷于太猛鮮克有終殆以是乎¶國家
之都上京也尹正者皆輔弼之儲其望崇其權¶重可以
<pb:KR4d0261_WYG_023-5b>
不憚大吏可以不避彊禦懷私者不得而撓¶之依勢者
不得而搖之故其威易立其政易成今暫¶蹕呉中名同
而實異責重而勢輕故居之者為尤難¶爾整煩撥劇裕
而不迫接物處事和而有立使節州<md:KR4d0261_SBCK_023-5a>¶麾名震中外靡人
不以爾為材也疇咨四岳擢爾天¶府當官而行思善其
後¶
　　　趙渙江東運副制¶
都城之外其權重者無出於部刺史百史之升黜一¶道
<pb:KR4d0261_WYG_023-6a>
之戚休係焉寛則人無所憚蔽則萬事不理猛則¶澤不
下流傲則情不上達傳不云乎過猶不及二者¶之失等
耳爾材而甚健人謂素剛屢乗使軺亦旣白¶首今予命
汝持江左之節平其心守其局則汝之職¶舉矣¶
　　　呉芾吏部侍郎制<md:KR4d0261_SBCK_023-5b>¶朕疇咨輿誦品覈實能與其彈壓都城勞以諜訴倥¶偬
之事豈若澄清選部振其銓總公平之休弊必務¶於盡
除任弗嫌於數易具官某識䆳以敏材周而通¶再入中
<pb:KR4d0261_WYG_023-6b>
臺乃率秋官之属曁居東省嘗分夕拜之權¶擇良牧以
尹京輟貳卿於司列甫踰月律已播治聲¶雖稱職可嘉
在前孰出其右然審官旣闕至今未得¶其人妙簡周行
俾尋故歩夫鏡明則塵垢不止衡舉¶則輕重㒺遺惟吏
姦有鈐制之方則仕進免滯淹之¶歎益行已試之效用
廣無窮之稱¶
　　　黄鈞國子正闗耆孫國子録制<md:KR4d0261_SBCK_023-6a>¶朕懲省官之非廣翹材之路愽士員咸復其舊輔臣¶謂
<pb:KR4d0261_WYG_023-7a>
爾通經術善属文西州之英也召對可采列之學¶職勉
帥以正無負推擇¶
　　　周用之循資制¶
朕以慈闈有天地之德顧無以執之日者奉寳册尊¶徽
稱辦治之吏序勞進秩爾其一也祇此恩渙思稱¶所䝉¶
　　　鍾世明復直徽猷閻知廬州制¶
合肥重鎮也新遭兵革之難民失其居朕誦鴻鴈之¶詩
謀方伯之寄命從臣御史之公選可勝任者爾翔歴<md:KR4d0261_SBCK_023-6b>¶中
<pb:KR4d0261_WYG_023-7b>
外久有能名薦牘鼎来僉言無間兹甫起爾譴域¶畀爾
帥節還爾美職爾其以誠報國以仁撫民以智¶守邊以
材集事使歸者輻輳閭里熙熙田疇日闢則¶諸大夫無
失舉之責矣¶
　　　汪澈端明殿學士知建康府制¶
十國為連莫重髙牙之寄兩都相望實兼留鑰之雄¶爰
出華章式崇舊弼具官某量包山藪識並蓍龜有¶貫穿
今古之學而尊其所聞有酬酢事物之材而見¶於歴試
<pb:KR4d0261_WYG_023-8a>
忠臣謂之骨骾獨振臺綱執政其猶股肱嘗¶參國論制
荆襄之專閫息疆埸之外虞久憩叢祠甚<md:KR4d0261_SBCK_023-7a>¶淹逺業兹聽
輿人之誦俾還祕殿之班䕶我日畿鎮¶夫天塹惟虎踞
龍盤之壤莫府旣尊則雞鳴狗盗之¶姦非謀自寢往圖
綏撫用副倚毗¶
　　　姜詵兩浙運判制¶
王畿千里外臺耳目之選非它道比也以爾久于宦¶路
綽有能名掲節閩川及𤓰而代畿漕闕員肆以命¶汝惟
<pb:KR4d0261_WYG_023-8b>
明則能察吏姦惟公則能革衆枉惟勤則能辦¶王事母
徇私以干譽毋媚上以害民十目所視可不¶勉哉¶
　　　倪偁太常寺主簿制<md:KR4d0261_SBCK_023-7b>¶簿領雖卑奉常盖禮樂所自出有列其間則與聞稽¶古
制作之事他寺不可同年而語也爾强學好脩久¶率多
士俾造稷嗣益觀所長¶
　　　錢端禮參知政事兼權知樞密院事制¶
朕居域中之大以天下為公念立政之維艱孰稱前¶疑
<pb:KR4d0261_WYG_023-9a>
之任儻量材而可倚難拘左戚之嫌書賛稽乎人¶情典
故存於國史具官某學該古訓名著清躔憂時¶極饑渇
之思致主出忠嘉之緼下王恢之議終始未¶嘗異同成
魏絳之功南北以之休息自登右府兼賛¶中臺見施置
之無私喜規橅之可久都俞契合猶伯<md:KR4d0261_SBCK_023-8a>¶牙之操遞鍾典
領雍容盖庖丁則有餘刃其參國秉¶共立邦基仍尊帷
幄之籌匪専俎豆之事家聲不墜¶臣節甚休噫二百載
而中天欲顯祖宗之烈三十輻¶而共轂所資輔弼之良
<pb:KR4d0261_WYG_023-9b>
勉奮爾庸以濟于治¶
　　　虞允文同知樞密院事兼權參知政事制¶
朕仰承慈訓光紹慶基經武整軍莫重本兵之寄移¶風
易俗常懷修政之難時有異材助吾上治具官某¶學周
貫變識緼經綸運堂上之竒兵方顯兼資之略¶掃舟中
之敵國遂成無競之功兹陟宥庭仍禆政路¶已見贊襄
之効庸知密勿之長離婁燭千里之隅物<md:KR4d0261_SBCK_023-8b>¶情難隱栁下
奮百世之上時望浸髙宜副斗樞併參¶天縡所頼股肱
<pb:KR4d0261_WYG_023-10a>
之助無復毫釐之差噫衆賢和於朝¶當法臯夔之迹一
相處乎内非專周召之權益展英¶規用隆華問¶
　　　王剛中端明殿學士僉書樞密院事制¶
國家以得賢為重人臣以逢時為榮况登四近之班¶實
應三階之象惟邦之彦非朕可私具官某誠悃無¶華特
操不倚學有根柢而抗以髙明之識言無枝葉¶而發為
典則之文附翼攀鱗蚤從容於宫邸捫參歴¶井獨振耀
於藩垣趍節召而復来聽履聲而可識虞<md:KR4d0261_SBCK_023-9a>¶夏之書渾渾
<pb:KR4d0261_WYG_023-10b>
爾方推禁苑之長伊望之業凛凛乎宜¶陟籌帷之列所
資忠力同起治功噫尊俎可以折衝¶盍茂明於上䇿股
肱其惟執政無専美於前英往體¶至懷奚俟多訓¶
　　　魏昂魏昌承信郎制¶
爾父盡忠報國死於行陣恩及存没不一而足咸畀¶命
秩勿隤家聲¶
　　　胡昉直祕閣知盱眙軍制¶
邊城新遭戎馬之難勞来凋瘵必惟其人爾少長淮¶壖
<pb:KR4d0261_WYG_023-11a>
習知風俗寓直中祕超分郡符無輕一障之乗遂<md:KR4d0261_SBCK_023-9b>¶媿鴻
鴈之雅¶
　　　魯訔太常丞周舜元太府丞魯可封將作丞¶制¶
九寺三監之属嘗合丞簿為一今還其舊所以開搜¶材
之路也訔决科之久達於禮文舜元名卿之子習¶於財
賦可封學古而仕幹用有稱為官擇人分佐其¶長各思
盡忠無或負丞¶
　　　唐輅大理司直制
<pb:KR4d0261_WYG_023-11b>
獄人之司命也吏或巧心析律髙下其手使無辜者¶遭
刑罸豈為民父母之意哉故選儒臣為司直所以<md:KR4d0261_SBCK_023-10a>¶申其
枉也常思名官之旨則人無寃矣¶
　　　龔滂國子正制¶
襃衣博帶之儒露其頴者咸集於膠庠表正之官未¶易
居也爾愽古知今鄉曲有譽力行所學用副選掄¶
　　　祝閔利路運判徐人傑江西提舉常平制¶
部刺史握澄清之柄動揺山岳震慴州縣用匪其人¶下
<pb:KR4d0261_WYG_023-12a>
則受弊爾閔夙有吏材再任蜀道就持漕節以饟¶王師
所以省送往迎來之費也爾人傑儒林之老久¶列郎闈
俾陟倉臺以臨江右所以徇更迭補外之請¶也繩姦摘
伏思振六條寛我逺懷時爾之職<md:KR4d0261_SBCK_023-10b>¶　　　陳輝知廣州制¶
畨禺為一都㑹象犀珠香之湊見者惑之貪泉之詩¶所
為作也遐萌隔於朝廷連率係其休戚必得文武¶威風
知大體者廼稱其選以爾老于宦途飾以儒術¶蘇枯鋤
<pb:KR4d0261_WYG_023-12b>
强勇於去弊旌旗盖海南伯甚尊畀爾重權¶用竢報政
思濟斯民以稱朕仁不異逺之意¶
　　　竹友直循資制¶
日者宿衛置使大開莫府爾名在籍中厥有賞典進¶秩
之榮國不失信¶
　　　韓慤胄循資制<md:KR4d0261_SBCK_023-11a>¶國家除戎器以藏武庫嘗下諸郡作甲爾能勤其官¶先
期趣辦爰進一秩示信賞也
<pb:KR4d0261_WYG_023-13a>
　　　左廸功郎龔總父紱封右承事郎制¶
朕以孝治天下推紫壇之澤于有官君子凡鮐背鯨¶齒
之老有子列于仕籍者咸得而寵光之爾脩身齊¶家耄
期稱道義方之訓著于鄉䣊載増命秩以為爾¶桑榆之
榮¶
　　　馬希言太府寺主簿制¶
有列于朝者搢紳之選况九寺之属乎爾揔領工¶巧勞
於辦職司府勾稽肆以命汝往佽而長益勤其<md:KR4d0261_SBCK_023-11b>¶官
<pb:KR4d0261_WYG_023-13b>
　　　胡堅常直秘閣知盱眙軍制¶
盱台新刳於兵數月之間郡將三易遴擇其人將以¶徠
流亡而通互市爾贊貳京邑咸謂有材召對便朝¶占對
可喜寓直藏室畀以虎符能振其職則吾無北¶顧之憂
矣¶
　　　洪葴大理司直制¶
法家者流或用刑定罪安忍深刻失先王仁恕之意¶司
其直非儒者安歸乎爾名父之子顓門擅業往踐¶其官
<pb:KR4d0261_WYG_023-14a>
必能以古義决疑獄也<md:KR4d0261_SBCK_023-12a>¶　　　袁震循資制¶
日者北鄙有釁¶慈宫視師江上凡扈從之吏無小大畢
進其秩爾名¶在籍中冝受兹賞¶
　　　李暉降官制¶
爾掌征商之事課損於常宜在大譴之域又訟其僚¶驗
之無實并按爾罪欲不懲可乎奪官一等省我寛¶科¶
　　　朱華孫降官制
<pb:KR4d0261_WYG_023-14b>
爾為縣大夫吏有乞取之姦而懵不知覺緡錢㑹計<md:KR4d0261_SBCK_023-12b>¶差
舛豈無雀鼠之可疑也寧失不經姑用貶秩服我¶寛典
思蓋前愆¶
　　　知贑州趙公稱復直祕閣制¶
朕慕西漢良吏之盛故信賞必罸循名責實祖述孝¶宣
之政爾頃坐小過失中秘之直旣更大𤯝而治聲¶達于
朕聽還爾舊物思所報焉¶
　盤洲文集巻二十三
