# -*- mode: mandoku-view; -*-
#+TITLE: 盤洲文集
#+DATE: 2015-09-11 13:02:59.417581
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB04n0459-013盤洲文集-卷第十三.
<pb:KR4d0261_SBCK_013-1a>¶
盤洲文集卷第十三¶
　　内制三¶
　　　賜金安節辭免吏部尚書兼侍讀不允詔¶
勑安節省所奏辭免除權吏部尚書兼侍讀恩命事¶
具悉朕惟六官之長莫非民譽三銓之柄尤在得人¶
以卿篤實剛方颺聲中外再儀禁路迨今累年石畫¶
嘉謨据公守正瑣闥之望如烏臺時松栢後凋在廷¶
寡二小天典選見謂清平申命于兹作我常伯露門¶
進讀班列益尊奚爲執謙尚格成渙所請冝不允¶
　　　賜徐林辭免給事中不允詔¶
<pb:KR4d0261_SBCK_013-1b>¶
朕愛惜名器不輕假人侍橐才難寕刓印而不予卿¶
古之直諒爲國老成勇退再三色無喜愠乆不見賈¶
形之寤寐瑣闥虚位無以易卿曷爲引疾未聞命駕¶
一節以趨當事斯語¶
　　　賜張浚再辭免㤙命不允不得再有陳請詔¶
王者守大公之道用捨不可以私君子髙易退之風¶
出處誰得而議卿三朝舊徳四海羙名雖嘗垂翅於¶
回谿必欲快心於狼望掌握重任勤勞累年精神既¶
折於遐衝體貌冝加於異礼洊披來奏未諒兹懐亟¶
祗渙汗之恩可絶謙撝之請¶
<pb:KR4d0261_SBCK_013-2a>¶
　　　賜張浚第三辭免恩命乞致仕不允不得更¶
　　　有陳請詔¶
朕去月丁丑嘗告大昕之庭以貳公極品重鎮節旄¶
賁卿七閩之行卿廼輕軒冕薄方靣殆欲長嘨東山¶
継韋賢䟽廣之迹翛然之志卿則髙矣羙矣人其以¶
朕爲忘耆哲而忽典刑也三章固辭命不可反¶
　　　賜兵部尚書湖北京西路制置使虞允文乞¶
　　　宫觀不允詔¶
朕以邊祲未清戎事爲大專閫重寄倚我寳臣卿潜¶
筭可以料敵雅望可以折衝備禦之䇿厥有㓛緒襄¶
<pb:KR4d0261_SBCK_013-2b>¶
漢仍年無犬吠之警賢長城逺矣需封再至廼欲優¶
游林壑以成易退之名將使朕焦心西顧日&KR0628;不得¶
食於汝安乎少湏艾寜歸断國論¶
　　　賜資政殿學士知潭州黄祖舜乞宫觀不允¶
　　詔¶
長沙壤闊民䌓一都㑹也夷獠錯雜其間連率不稱¶
職則有弄兵山澤之憂卿機宥之老望實隱然息偃¶
于蕃效見寜謐朕方以得人爲喜貢章匄閑難以曲¶
徇¶
　　　賜汪應辰辭免敷文閣直學士四川安撫制¶
<pb:KR4d0261_SBCK_013-3a>¶
　　　置使不允詔¶
坤維之壤邈在一隅方伯之權隆於九牧卿有尊主¶
庇民之學負昻霄聳壑之材偃藩絫年方駕前哲將¶
馳一莭入𥙷從橐之虚乃睠四川㑹有髙牙之闕與¶
其尊朝以納朝夕之誨不若制閫以寛霄旰之憂萬¶
里甚勞此行六閣未足爲寵如尊乃勇顧蜀道以何¶
難維周之翰使雪山之益重¶
　　　賜宰執湯思退等乞全免南郊支賜不允詔¶
朕將執犧牲圭幣𥘉見上帝寔頼二三股肱之臣秉¶
德顯相以踆祠錯事卿等行爲丗表濟我儉徳匪頒¶
<pb:KR4d0261_SBCK_013-3b>¶
之式三分損二仲春丙子制書著爲令矣忽㩜來牘¶
又欲悉免所賜雖由衷體國陳義甚髙若盡廢舊章¶
殆非中道¶
　　　賜龍圖閣直學士趙子潚辭免知福州不允¶
　　　詔¶
七閩居鯨波之湊亡命者或沈浮其間必威愛兩全¶
能蘇枯鋤姦然後勝連率之任卿材堪理劇所至瘉¶
人尹京之羙如漢趙張弭盗鄞川桴鼓不警徙鎭有¶
命冝疾其驅毋使吾民歎於來暮¶
　　　賜户部侍郎淮東宣諭使錢端禮乞宮觀不¶
<pb:KR4d0261_SBCK_013-4a>¶
　　允詔¶
朕垂意邊防日&KR0628;或不暇食自淮以徃簡兵調馬豐¶
財積粟謹堡障備器械其素定之䇿固巳断然于中¶
卿智略輻湊有憂國之風嗤空言務實用朕故輟之¶
論思倚以治外雖官以諭指爲名實行督軍之事卿¶
叱馭甚勇圖上方略剗剔蠹弊咸契朕心遄歸奏陳¶
備見計慮歳云秋矣豈以疾求去時耶日竚再行寛¶
我憂顧¶
　　　賜錢端禮辭免吏部侍郎不允詔¶
卿學問淵原於今古論議燭察於是非再掌民曹乆¶
<pb:KR4d0261_SBCK_013-4b>¶
勞心計出使淮甸如朕親行念累歳之用兵獨武銓¶
之橈法仕者徼幸而得志吏或並縁而爲姦非資通¶
練之材曷捄放紛之弊雖然少進盖匪超遷何湏踵¶
故之辭尚事循墻之避¶
　　　賜户部尚書韓仲通辭免荆襄制置使不允¶
　　　詔¶
善保家者必固其四壁然後穿窬之患可弭善養生¶
者必衛其四體然後晦明之疢不作朕軫慮邊垂常¶
若臨敵東起淮泗(西/抵)秦蜀以吾三從臣分專閫之權¶
矣襄漢介乎其中緜地數千里百將所屯障隧相望¶
<pb:KR4d0261_SBCK_013-5a>¶
指麾揔統厥寄非輕卿蚤歴險艱能知兵事乆儀禁¶
路備見嘉猷憂國惓惓寔惟素緼折衝制勝倚俟茂¶
勛上牘執謙廼爲稽命¶
　　　賜尚書左僕射湯思退生日詔¶
仲啇之吉清籥將中詠崧嶽之降神夢傳巖之賚弼¶
有若伊陟格帝式頼宏橅可與王喬争年冝膺夀嘏¶
廼申蕃錫庸體睠懷¶
　　　賜皇兄岳陽軍節度使開府儀同三司居廣¶
　　　生日詔¶
九秋強半萬寳&KR1051;成惟時宗英集此間氣庸舉廪庖¶
<pb:KR4d0261_SBCK_013-5b>¶
之錫以榮弧矢之辰冝服寵光用迎昌熾¶
　　　賜崇信軍節度使開府儀同三司充萬夀觀¶
　　　使趙宻乞致仕不允詔¶
卿識潜李法名壓花卿蚤揚貝胄之威入護羽林之¶
士伍符甚整師律可稱兹間館之均休俾昕朝之借¶
重據鞍矍鑠誰謂伏波之衰扣楫掃清未减祖生之¶
志奚爲上牘遂欲挂冠益務葆宧母輕眷倚¶
　　　賜吏部尚書金安節乞致仕不允詔¶
朕讀詩至于雖無老成人尚有典刑書至于尚猷詢¶
兹黄髮未嘗不輟卷三歎盖養老乞言古昔之令典¶
<pb:KR4d0261_SBCK_013-6a>¶
而限年致事仕進之常規也禮經之制廼爲録録凡¶
材戒之在得者設若不得謝豈虚文哉卿年髙德邵¶
名聲四馳魁壘尊朝徒得君重今百僚楹然紳佩相¶
映顧不能容厖眉一老以表儀班列耶捨朕而去人¶
謂斯何¶
　　　賜賀允中赴闕詔¶
朕緫㩜紀綱規恢緒業思得黄髮台背之傑尊我朝¶
廷若暏景星鳯皇之祥編之圖諜卿器閎而用逺學¶
廣而聞多道可侔於臯夔言必稱於堯舜清節懿行¶
表諸薦紳讜論嘉猷爛其章奏令德無古今之間羙¶
<pb:KR4d0261_SBCK_013-6b>¶
聲洽中外之傳崇易退之風尚抽簮於壯歳佐更張¶
之政實𥙷衮於¶
慈闈有懐典刑毎勞注想兹借露門之職俾均雲闕¶
之休蓋大臣以憂時爲心非常人拘謝事之制竚期¶
朝夕之誨毋託春秋之髙安石將如蒼生何難循墻¶
而固避魯人猶望髙子也其叱馭而疾驅特講舊章¶
始朌温詔睠惟碩輔必體至懐¶
　　　賜湯思退等爲水潦害稼待罪不允詔¶
朕德不足以感召和氣廼邪隂奸陽常雨爲罰水不¶
潤下傷我百榖今駐蹕于兹吴中蓋根夲之地而膏¶
<pb:KR4d0261_SBCK_013-7a>¶
腴之郷也歳一不登如公私何卿等冝圖内外之治¶
思政刑之失求捄菑之方叶心力行消去變異以副¶
朕應天憂民之實合辭引咎非所願聞¶
　　　賜湯思退等爲水潦再上表待罪不允不得¶
　　　更有陳請詔¶
朕以政之失中水不就下思銷復之䇿方盡心焉引¶
爕調之諐旣聞耳矣菲躬有過台輔何嫌解琴瑟而¶
更張頼於恊力歸印綬而自劾勿復費辭¶
　　　賜趙宻辭免少保乞守夲官致仕不允詔¶
卿執戈衛社有籍甚之雄名結髮從戎迨皤然之暮¶
<pb:KR4d0261_SBCK_013-7b>¶
景乆奉祠而均佚忽貢牘以遺榮貇請旣堅去心莫¶
遏兹陞華於亞保用䟽寵於老臣何湏傴僂之詞未¶
體寵光之意亟其祇服夸彼等夷¶
　　　賜金安節辭免敷文閣學士不允詔¶
䟽廣盛東門之餞觀者皆賢孔戣懐北陌之游去之¶
何果卓然夙望踵此髙蹤卿道不詭隨言皆至當烏¶
臺諤諤寜抑厭而退藏青瑣昻昻實剛方之素緼良¶
金旣巳百錬喬木聳其千尋忽輕禁橐之榮遂起安¶
車之興念羽儀之逌頼況䈥力之未衰屢㩜忱封勉¶
從雅志雖無人乎子思之側長者不留抑使親聞伯¶
<pb:KR4d0261_SBCK_013-8a>¶
夷之風頑夫丕變用躋内閣之職俾對昕朝而歸優¶
任子之常科盡貪賢之異禮尚勞沖挹曷副眷私¶
　　　賜虞允文辭免顯謨閣學士知平江府不允¶
　　　詔¶
卿名馳禁路材軼英躔羽扇綸巾嘗掃舟中之敵輕¶
裘緩帶乆宣塞上之勞㑹呉郡之闕人聽輿言而出¶
命陟之内閣重我輔藩使道路不復拾遺則京師於¶
是蒙福事無可避行也勿遟¶
　　　賜賀允中辭免落致仕提舉萬夀觀兼侍讀¶
　　　不允詔¶
<pb:KR4d0261_SBCK_013-8b>¶
朕願見耆艾不啻飢渴惟時舊德近在數百里間廼¶
下尺一之詔使之乗馹造朝濟我國論卿左右承弼¶
天下逹尊聞命幡然朕心以懌惓惓不忘君真古之¶
所謂忠臣也歟祠庭經幄何以辭爲¶
　　　賜皇子鎮洮軍節度使開府儀同三司恭王¶
　　　生日詔¶
節兩間而吹律式對盛秋艮三索而得男是占吉夢¶
惟璿源之毓粹冝貝闕之延休爰飾恩朌以崇夀豈¶
　　　賜資政殿大學士左通議大夫致仕賀允中¶
　　　辭免知樞宻院事兼權參知政事恩命不允¶
<pb:KR4d0261_SBCK_013-9a>¶
　　　詔¶
朕假人不以名器寜或虚貟執政其猶股肱相湏成¶
體眷夲兵之任重乆選衆而才難旣得老成之典刑¶
必致樞機之周宻卿忠在王室行如古人博物洽聞¶
言謨有𥙷於丗獨行特立卷舒不隨乎時造朝無俟¶
駕之淹接晝非括囊之比蔽自朕志冠于宥庭仍參¶
䂊於大鈞廼弼諧之舊物紀綱益振帷幄可尊亟祗¶
兩命之榮勿執三休之羙¶
　　　賜淮東宣諭使錢端礼乞罷遣不允詔¶
趙營平畫軍冊是其計者𥘉什三中什五最後什八¶
<pb:KR4d0261_SBCK_013-9b>¶
宣帝聽之不疑故功名垂于亡窮卿衘命治邊于今¶
半載忠謀潜畫纎悉曲折犁然當於朕心公卿議臣¶
亦未嘗有異同之論也何疑上書遂欲解印綬去朕¶
方治使者車結二國之好庶幾邊城有晏閉之期夫¶
爲山九仞㓛虧一簣母憚小留以訖成績¶
　　　賜起復檢校少保威塞軍節度使充河北路¶
　　　招撫使建康府駐劄　御前忠毅軍都統制¶
　　　蕭琦乞宫觀不允詔¶
朕捐髙爵推赤心以待將帥熊羆之士無此疆爾界¶
之殊庶幾得人如金日磾渾堿等輩宣力成功方駕¶
<pb:KR4d0261_SBCK_013-10a>¶
前古卿驍毅冠軍䇿略深逺銳然右祍不爽𥘉志入¶
對便朝誠諒有餘朕所以寵之齋壇授之將鉞兾汝¶
忠義奮發副我倚信神明扶持何恙不巳求閑之事¶
勿効虚文¶
　　　賜太傅寜逺軍節度使和義郡王楊存中生¶
　　　日生餼詔¶
日躔井宿對桑弧蓬矢之辰天佑將星得燕頷虎頭¶
之相彛鼎紀殿巖之績衮旄榮王社之封恩錫有常¶
夀臧斯介¶
　　　賜張浚辭免少師保信軍節度使判福州恩¶
<pb:KR4d0261_SBCK_013-10b>¶
　　　命不允詔¶
朕以卿連年督軍殫耗心志復調台鼎坐不燠席跋¶
履江淮之間風纚露沐亦巳勞矣方趣來歸而抗章¶
再三欲追赤松之游詔旨雖頒顧不得而留也躋榮¶
亞師盖非常典齋鉞之拜在儒者則以少爲貴始終¶
眷遇所以寵卿之歸抑無負矣全閩之寄慰彼去思¶
又何以辭爲¶
盤洲文集卷第十三¶
