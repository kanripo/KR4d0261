# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:00.267830
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 33
#+PROPERTY: FILE SB04n0459-033盤洲文集-卷第三十三.
<pb:KR4d0261_SBCK_033-1a>¶
盤洲文集卷第三十三¶
　　　　　小傳¶
　　　嘉濟廟碑¶
䖍州直東絶貢水再百舉武翬然雷岡之上者曰嘉¶
濟廟入齋廬有古碑二其一唐宣宗八年進士楊知¶
新所立題曰石固王碑其一吴楊溥九年節度使李¶
徳誠所立題曰昭靈王之碑其傳在漢&KR0004;廟于崇福¶
里灌嬰過之神見于山至大中時民周諒&KR0013;酒墜崖¶
下賈符爽㳂長汀舟覆咸得神以存相與立屋徙祠¶
于此我宋嘉祐二年易故而新之圗像宫庭革陋改¶
<pb:KR4d0261_SBCK_033-1b>¶
作十萬户乞靈尸其戚休水旱致告應在漏刻異之¶
尤者屢書于石于板于壁具在宣和年賜重封¶
主上中興諸神受紀詔以廣澤崇恵顯慶爲今王廟¶
得額則自大觀始紹興十九年畨陽許公再爲&KR0022;伯¶
時江西荐饑人畫無俚弄兵椎剽巢閩南兩粤之¶
界上村落居甿相聚保山澤贑江三百里櫂不晝鳴¶
行陸者北逹廬陵南隃領方盱衡相賀其夏且大旱¶
公齋洗磬折禱祠下者三神私於公北魃賜雨髙卬¶
浹治槁稼蘇醒歳以稔聞嘄謼之群乃自毀鋒刃弃¶
窟而室洗獷爲和其明年復大穰方地千餘里夕扉¶
<pb:KR4d0261_SBCK_033-2a>¶
罷扃米斗錢不滿百治安之風如王始封嘉祐時公¶
濟明以勤郡無留事召大姓二十立庭下曰來&KR0022;人¶
日夏閔&KR0040;上下惴惴神不我荅則民流於盗安得髙¶
枕而卧廟老矣不除風雨是飲其徳也皆曰諾不然¶
某何以生此心乎神欲壹有所出乆矣時衆推心計¶
闓敏者二人曰張銳曰郭文振命以糾帥辭不能乃¶
分一畨&KR0083;如其人之數書其二爲正副字雜封之令¶
曰得墨者職如書各取其一開之則得書者此二人¶
也公喜曰神與心通豈由人哉衆皆喜即其日官助¶
錢十萬公又&KR0162;其私以倡出削牘爲䟽人人争施無¶
<pb:KR4d0261_SBCK_033-2b>¶
一分纎嗇心二人具記木石瓦甓下至髹堊之物先¶
以家財二百萬分付十八人者皆奔走市買不踰月¶
合凡所得又贏其半工傭有程不役以公不掊於私¶
起八月癸丑閱二百有一旬有六日而畢屋墻崈崈¶
畫繪光明山増昔容林祉無盡城内外小大擊鮮釃¶
酒再拜慶成歌以迎神曰貢之水兮㑹章而下東有¶
栩兮山鑿鏬企新宮兮夥神之爲王沈沈者有酒如¶
江兮在斚有牲如山兮樂侑以雅徯神之來兮臚驩¶
亘野妥且娭兮沛風馬巳事又再拜爲送神之歌曰¶
醊神兮叩神捎　魖兮父母我民水不湓溢兮旱不¶
<pb:KR4d0261_SBCK_033-3a>¶
惔焚我穡之好兮我粒之陳枹鼓卧兮蠭無屯馨賽¶
具兮子又孫歸福我公兮無圻予過而聞之竊謂䖍¶
爲盗淵非一日積怯吏視魚肉唫呻猶越人瘠一不¶
以寘褢猛者日㝷干戈而乍伏乍嘯莫得蹤緒譬之¶
毒草妖鳥不可勝去孰知吾許公弭盗自有神助乃¶
爾&KR0088;案神能効異於灌將軍則當先&KR0087;血食自古諸¶
布諸嚴之属綴祝官者甚衆至漢或存或毀後人巳¶
不能名其神獨神庇於逺歆於逺更數千百年介然¶
有祠所慿乆而靈其理冝也故申之以銘曰¶
石疑其氏以固爲諱逢灌而傳渉唐則遷新廟莫莫¶
<pb:KR4d0261_SBCK_033-3b>¶
許公所作始佗臣漢有使無戰灌定豫章至贑之郷¶
規欲取粤恐坐專伐屑然有聞&KR0267;酒還軍舊載南征¶
失誣相仍継歌以詩用破群疑¶
　　　休寜縣校官碑¶
學之名自帝有虞始渉夏子至周而選造&KR0068;&KR0009;之法¶
大備稽之經傳獨魯泮水鄭郷校廑傳猶未能免子¶
衿之刺三代尚爾况後丗乎漢興詔令長擇其民上¶
属所二千石遣詣太常受業&KR0054;士弟子貟多至千人¶
而名存實亡諸儒但顓門教授士之講肄於學官者¶
&KR0213;文翁之蜀亡稱焉郡尚爾縣可知也夲朝大振文¶
<pb:KR4d0261_SBCK_033-4a>¶
治更三四世而天下縣始皆得立學蓋黨庠遂序之¶
遺意然千室之邑間者闕然不誰何敗屋數椽立先¶
師象廑能行春秋&KR0021;菜事庠聲序音泯如也新安領¶
百里者六休寜最大冝有學而亦無以應令爲見大¶
夫者併肩立莫肯垂意肯垂意者又病力不足紹興¶
六年南蘭陵陳公尉縣實能以經術文章起人慕心¶
凡邑秀民争北面講席户内人滿率坐户外後至或¶
以無地莫能聽則相與言曰師如是吾䓁不于學可¶
乎乃度地於縣南以差出錢爲夏屋五十楹殿居中¶
問荅有堂退息有&KR0213;門廡炮湢榱桷井井口體百須¶
<pb:KR4d0261_SBCK_033-4b>¶
無器不具基於次年春正月成於秋八月又斥其贏¶
買書千餘卷陳公日日來與諸生論&KR0003;自尭舜至孔¶
子不脫口一經指畫輙得翰墨畦逕邑故應郷書士¶
不半百自是常過八百人拔第于廷者踵相躡休寜¶
之人益以郷學爲先務蚤夜弦誦洋洋秋秋有洙泗¶
之風後二十有二年予爲其州邑中彦鄞尉吴稱道¶
校官始末求書其事于石越數日貢士陳&KR0144;與其輩¶
行九十有八人紛&KR0129;歴階請益堅予學無夲原不足¶
以増所聞提筆紀實殆不可固拒嗚呼士之學者非¶
以絺繪章句爲梯禄利也修其身有以及諸人齊其¶
<pb:KR4d0261_SBCK_033-5a>¶
家有以化於郷諸君以孝悌之道行于閨門讀聖賢¶
之書逹則措之事業必有大過人者然後爲一國之¶
善士夫呻其佔畢而行如市人吾黨之恥也今編列¶
民不知遜畔折劵之&KR0003;争錐刀之末以&KR0300;缿爲能至¶
不幸有沸鼎之謗諸君當以所聞於師者爲其郷一¶
洗之¶
　　　盤洲老人小傳¶
盤洲老人洪景伯名某&KR0004;名造字温伯亦字景温饒¶
州人髙祖行第八妣章氏夫人曽祖考少保妣何氏¶
紀國夫人祖考太師&KR0087;國公妣董氏&KR0087;國夫人考徽¶
<pb:KR4d0261_SBCK_033-5b>¶
猷閣直學士兼直學士院贈太師魏國公謚忠宣妣¶
沈氏魏國夫人洪族夲居徽州唐末避亂徙樂平之¶
東七十里曰巖前曰洪源凢百餘家世世業耕桑髙¶
祖志操不群力教二孫欲振起門户自巖前常以幹¶
至郡去郡四十里曰滃港舟過之愛其水朝山逺可¶
卜宅兆於是毎歸必以魚塩遺主人雷氏歳乆浸熟¶
秋成則買榖百許斛分&KR0009;諸家嘗置酒聚其族曰誠¶
慙&KR0010;以榖相溷欲謀數丈地自作倉以貯可乎皆曰¶
諾獨一&KR0369;持不可或言&KR0369;性木彊不可回唯婦言是¶
畏因餌嫗&KR0031;縑嫗譙其夫曰洪八翁徃來吾里如骨¶
<pb:KR4d0261_SBCK_033-6a>¶
肉求一片地奈何不與&KR0369;即呼人書劵相授髙祖疾¶
革命家人曰葬我必於滃港倉下後世青紫當不絶¶
後十六年當元豐乙丑伯祖給事中始以進士起家¶
又三十年政和乙未忠宣公繼之又二十七年紹興¶
壬戍某同元弟遵中&KR0054;學宏詞科後三年乙丑仲弟¶
邁繼之給事之後官者七今一人存忠宣之弟姪官¶
者九今兩人存子孫曽孫官者二十六今二十二人¶
存皆髙門澤也忠宣在南荒常歎曰&KR0087;氏置我死地¶
曽祖潜徳燾後禭章無因齎恨泉下矣某旣&KR0039;西府¶
納所當轉官匄髙祖䘏典且奏臣下延恩雖極三世¶
<pb:KR4d0261_SBCK_033-6b>¶
稽之故事亦有特貤之伯叔父表兄弟者¶
上惻然賜可諸公議以大夫告第㑹同列衘&KR0494;隙諷¶
中書閻&KR0213;人安中爲繳章謂人臣贈四世僣也某聞¶
之即上䟽乞寢前請且俟罪閻亦坐它事即譴斥差¶
之毫&KR0522;不&KR0023;伸先志而彰祖德&KR0004;忠宣連仕浙部因¶
寓秀州及持節使虜某時年十三奉&KR0087;國歸郷以俸¶
入在秀州侍魏國以徃凢九年魏國棄諸&KR0012;仲舅&KR0054;¶
士公使奉喪來無錫依外氏以葬時河南復爲王土¶
嘗擬宰臣賀表以齊人歸鄆讙之田對宣王復文武¶
之土舅氏愛其語謂某曰甥&KR0002;加鞭不休詞科不難¶
<pb:KR4d0261_SBCK_033-7a>¶
取乃同二弟閉門習爲之夜不安枕者餘歳旣試偶¶
中選宰臣進讀制詞¶
太上皇曰父在逺其子能自立可與陞擢遂得勑令¶
所刪定官次年爲正字忠宣南歸即去國某以奉親¶
自列得通判台州甫終更英州之禍起台守撰彈文¶
迎&KR0087;意&KR0087;嗾言官上之坐免官又九年忠宣薨服闋¶
知荆門軍徽州提舉浙西江東常平以户部郎緫淮¶
東軍馬錢粮符離甲申之&KR0229;縁淮列戍襁&KR0018;來歸者¶
&KR0209;相属共億之費數倍左支右吾僅逃乏興就遷司¶
農少卿還朝以太常兼權直學士院又權禮部侍郎¶
<pb:KR4d0261_SBCK_033-7b>¶
元弟罷同樞時相爲某蘄去天語令安職後三日與¶
右正言尹穡&KR0043;直同賜對選德殿¶
上謂穡曰洪某爲人温粹文詞有用論事皆可行褒¶
奬至再三穡出驚歎曰聖眷乃如此言者知旨意於¶
是無相撼心閱月遷中書舎人兼直學士院如故湯¶
&KR0302;公䇿免聞侍御史晁公武嘖有語相擊因奏乞身¶
上曰前日公武云湯思退有罪而卿稱之爲大臣制¶
詞中無譴責一語乃其死黨朕曰朕令作平詞非其¶
罪公武執彈章在手乞留榻後巳却之且徙置户部¶
矣胡&KR0016;嵌淮不退王師未解嚴某獨當内外制兵事¶
<pb:KR4d0261_SBCK_033-8a>¶
反覆書詔填委或一日屢易旣㝷盟首爲賀生辰使¶
上謂副介龍大淵曰前日洪某侍玉輅上見其容貌¶
甚悴豈有聲色之奉邪方欲大用之可徃諭朕意令¶
其自愛某荅之曰家素無侍妾近以法服執綏車輅¶
撼頓失其常度只尺天威有戰慄之色所以顔狀如¶
是使還爲翰林學士仍兼中書&KR0213;人輔臣奏自來無¶
翰苑下兼西掖者¶
上曰洪某在後省甚振職且要其整頓綱紀故事給¶
&KR0213;繳駮施行者皆封付三省&KR0087;塤提舉太平宫某奏¶
&KR0087;檜欺天盗權&KR0439;害忠直當錮其子孫&KR0002;一人奉祠¶
<pb:KR4d0261_SBCK_033-8b>¶
則其黨皆有彈冠之興源不可開即時　御筆依奏¶
乃封付某明日召對¶
上曰所論&KR0087;塤甚當異日有繳奏只批敕以來不湏¶
聮章雖朕意所向而不可行者但論之&KR0313;旬乞免兼¶
&KR1348;¶
上曰執政有闕朕今用卿遂僉書樞宻院¶
上語二參政曰三省事與洪某啇量早朝遂不先退¶
東西府同班奏事自此始閱兩月除參知政事中旨¶
朱彦宗知婺州某執奏彦宗雖故翊善子娶長公主¶
女家居婺州此命&KR0002;出將駭物聽遂改㤗州四閱月¶
<pb:KR4d0261_SBCK_033-9a>¶
拜尚書右僕射兼樞宻使術士薛言中出入御史劉¶
貢門下同貢子爲人求官於樞宻使汪明逺事泄汪¶
送之臨安㑹奏事¶
上譽貢能治錢塘&KR0009;囚事云適巳擢爲殿中侍御史¶
某因白其過且言除書未啓當封還¶
上曰卿如此無隱向來宰執所無貢遂罷道人皇甫¶
坦以方技進嘗與右史陳天與同坐客&KR0213;典謁者導¶
陳先入坦怒不同升厲聲咄罵&KR0108;而來前&KR0677;懷出一¶
餅相遺某擲之地曰君誠有道者何不學吕洞賔韜¶
光塵外而僕僕朝市正雖仙食非所湏麾使出翼日¶
<pb:KR4d0261_SBCK_033-9b>¶
某奏通國以神仙待皇甫坦不識聖意以爲何如人¶
上&KR0015;曰頗能布氣治病爾昨日中宫賜以酒陛辞時¶
巳大醉言不倫所以如此某在位才百許日春多雨¶
上迎天笁佛請霽天厨進素食某以爕調無狀獨章¶
乞罷出¶
上慰諭使安職諌議大夫林安宅侍御史王伯庠巳¶
乗間見攻上隨事詆之安宅至居家待罪遂以觀文¶
殿學士提舉外祠明日¶
上謂叅政葉子昻曰宰臣奉公守法純誠不欺近年¶
無如洪某者臺諌搜索細故不存公道安得如此人¶
<pb:KR4d0261_SBCK_033-10a>¶
而用之某嘗指陳殿中御史張之綱之失¶
上以謂敢理㑹臺諌事獨立無私終夕爲之喜旣而¶
劉貢又去故言者相憾不遺力不數月除浙東安撫¶
使林時在政地語人曰洪某&KR0002;來奏事即避之俄而¶
殛于筠某到越歳有半復奉祠時仲弟在西掖¶
上曰觀文在朝肯宣力林安宅懷姦不能容今以三¶
請去姑從之有大藩闕即復用矣旣歸得&KR0018;郭荆&KR0068;¶
之地百&KR0383;&KR0031;溪夾岸列岫如屏障㝷花問栁移徙封¶
植風亭月觀以次興作杖屨消揺心忘其歸天光委¶
照察浸潤謗傷使得終老丘壑幸矣哉因葬萊婦效¶
<pb:KR4d0261_SBCK_033-10b>¶
漢人立&KR0031;闕綴小傳刻其上¶
盤洲文集卷第三十三¶
