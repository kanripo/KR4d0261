# -*- mode: mandoku-view; -*-
#+TITLE: 盤洲文集
#+DATE: 2015-09-11 13:02:59.541334
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB04n0459-016盤洲文集-卷第十六.
<pb:KR4d0261_SBCK_016-1a>¶
盤洲文集卷第十六¶
　　内制六¶
　　　撫問犒設荆襄將士口宣¶
有勑卿等&KR0108;忠許國擐甲臨邊暑徃寒來暴露良苦¶
有懐制閫兹選近臣益勉功名用酬恩意今差戸部¶
尚書新湖北京西路制置使韓仲通撫問荆襄將士¶
其犒設依兩淮宣諭司體例支給想冝知悉¶
　　　賜三省官滿散天申節道&KR0163;香口宣¶
有勑朕孝伸蠖濩瑞接虹流卿等集朱紫於周行逹¶
緇黄之善頌名薫有賜神筴斯増今差某官賜卿等¶
<pb:KR4d0261_SBCK_016-1b>¶
香想冝知悉¶
　　　賜樞宻院官滿散天申節道&KR0163;香口宣¶
令行九夏節紀千秋有&KR0002;樞機之賢式嚴蓬貝之祝¶
芬香是錫福祉斯迎¶
　　　賜殿前司滿散天申節道&KR0163;香口宣¶
六幕迎薫千齡紀節有&KR0002;羽林之將載嚴貝葉之宫¶
錫爾寳芬助予孝治¶
　　　賜皇子鄧王慶王恭王滿散天申節道埸香¶
　　　口宣¶
玉巵講家人之禮金簡受仙官之祥惟時王邸之賢¶
<pb:KR4d0261_SBCK_016-2a>¶
能盡孫枝之孝寳薫是錫夀祉斯崇¶
　　　撫問賀允中到闕并賜銀合茶藥口宣¶
卿驅馳道路宻邇郊関廼將恩篚之頒徃問行驂之¶
次用申眷待益輔葆調¶
　　　賜趙宻辭免少保不允批荅口宣¶
卿枕戈之乆解紱而歸巳出襃章用光晚節撝文可¶
略拜命勿遟¶
　　　賜少保致仕趙宻告口宣¶
卿貇辭宦路歸憩家園&KR0225;懐百戰之勞巳陟三孤之¶
貴出綸有賜承命爲榮¶
<pb:KR4d0261_SBCK_016-2b>¶
　　　賜賀允中辭免同知樞宻院事断來章批荅¶
　　　口宣¶
載稽夙望誕布明緡&KR0155;筦斗樞荗經天縡輿情相慶¶
沖節可蠲¶
　　　賜湯思退口宣¶
卿鼎席望尊籌帷慮審不改爕調之職俾專揔統之¶
權巳告昕庭冝祇茂渥¶
　　　賜楊存中辭免同都督断來章批荅口宣¶
朕疇咨良帥共督諸軍庶有櫜弓之期遂臻奠枕之¶
治徃圖韙績勿事撝辭¶
<pb:KR4d0261_SBCK_016-3a>¶
　　　賜皇子鄧王慶王恭王滿散㑹慶節道&KR0163;香¶
　　　口宣¶
卿竭孝蘭陔歸誠蓮刹介八千春之眉夀繙十二部¶
之尊經爰賜寳芬益嚴勝㑹¶
　　　賜三省官滿散㑹慶節道&KR0163;香口宣¶
卿等䖍集朝紳洊崇法席式介誕彌之祉庸知弼亮¶
之忠冝錫珍芳用成寳供¶
　　　賜三衙滿散㑹慶節道&KR0163;香口宣¶
卿等輸忠衛㦸展敬名藍欲崇箕翼之符廣集乾巛¶
之祉廼加頒錫以助薫嚴¶
<pb:KR4d0261_SBCK_016-3b>¶
　　　賜樞宻院官滿散㑹慶節道&KR0163;香口宣¶
卿等恭趨仁宇肅展浄筵慶彌月之佳辰申後天之¶
善祝具知忠範爰錫名薫¶
　　　撫問王之望到闕并賜銀合茶藥口宣¶
卿乆問兵甲來歸廟堂次舎之間神明所護冝有恩¶
朌之寵以咨匽薄之勞¶
　　　賜趙宻落致仕權殿前司職事告口宣¶
朕疇咨一老復衛千廬士氣旣増輿言咸愜冝祗綸¶
命庸副眷懐¶
　　　賜王之望辭免參知政事断來章批荅口宣¶
<pb:KR4d0261_SBCK_016-4a>¶
卿學擅洽聞材堪大任兹陟鈞衡之貳甚諧中外之¶
瞻冝視批章遂蠲來牘¶
　　　郊祀畢宣勞將士口宣¶
朕修報觚壇逆𨤲齋幄衛社頼六師之武周廬閱三¶
𪧐之勞式對嚴凝良深嘉奬¶
　　　撫問少保恩平郡王璩到闕并賜銀合茶藥¶
　　　口宣¶
卿比趨召節來相郊禋蒙冒霜威馳驅江路庸推朌¶
式以示眷私¶
　　　傳宣撫問宣押陳康伯赴行在口宣¶
<pb:KR4d0261_SBCK_016-4b>¶
朕焦勞宵旰注想儀刑申遣使璫徃迎召馹所期倍¶
道以副虚懐¶
　　　賜湯思退提舉太平興國宫告口宣¶
卿洊騰需牘祈解冡司載嘉勇退之風莫遂挽留之¶
意兹朌制渥冝體婘懐¶
　　　賜楊存中都督江淮軍馬告口宣¶
邊塵方起閫制非輕頼緫督之得人能掃除而安國¶
巳朌褒律冝服渙恩¶
　　　撫問張綱到闕并賜銀合茶藥口宣¶
卿䖍趨一節宻次九閽冝飭使貂徃詢來馹恩朌有¶
<pb:KR4d0261_SBCK_016-5a>¶
式眷𠋣惟深¶
　　　撫問陳康伯到闕并賜銀合茶藥口宣¶
卿不憚三冬載馳千里副吾論相之意知汝致君之¶
忠冝有恩朌用申眷遇¶
　　　賜錢端禮辭免簽書樞宻院兼提舉徳夀宫¶
　　　断來章批荅口宣¶
比稽輿論俾陟宥廷仰以奉於慈闈逺欲清於邊祲¶
冝祗茂命勿治撝章¶
　　　賜虞允文辭免同簽書樞宻院事断來章批¶
　　　荅口宣¶
<pb:KR4d0261_SBCK_016-5b>¶
朕延登&KR0022;傑進列機廷所頼逺謀以排外侮冝肩忠¶
報勿治撝詞¶
　　　賜陳康伯告口宣¶
朕眷求元老復位上台輿望逌歸妖氛自郤冝膺書¶
賛以展經綸¶
　　　宣押陳康伯赴都堂治事口宣¶
朕延想柱石有如渇飢行斾非遥我心則喜申戒貂¶
璫之使趣臨政事之堂勿復趑趄用酬眷𠋣¶
　　　賜陳康伯批荅口宣¶
卿跋履川谷肯爲朕來整頓乾坤誰出卿右其展經¶
<pb:KR4d0261_SBCK_016-6a>¶
綸之藴勿脩撝避之文¶
　　　撫問楊存中賜金合藥口宣¶
卿乆督戎旃兹周歳籥念風威之匽薄知幕府之勤¶
勞爰出恩朌用資嗇護¶
　　　撫問諸大帥并賜鞍馬口宣¶
歳律將更邊城良苦分禁閑之上駟助戎幕之神旗¶
祗服恩朌益思忠報¶
　　　賜錢端禮断來章批荅口宣¶
卿望髙兩地象應三階掌朝政於中臺夲兵權於西¶
府當酬眷𠋣母守謙撝¶
<pb:KR4d0261_SBCK_016-6b>¶
　　　賜虞允文断來章批荅口宣¶
卿學蓋尊王材堪謀國進躋樞貳益起巖瞻冝體批¶
章遂蠲沖牘¶
　　　賜王剛中断來章批荅口宣¶
比采師言俾登宥地乾綱獨断渙命巳行當諒至懐¶
勿拘遜禮¶
　　　賜蒲察乆安告口宣¶
卿比逢郊𩔖𫉬相盛儀厥有明綸用敷𥙊澤徃其祗¶
服思&KR0091;龍光¶
　　　賜吴璘告口宣¶
<pb:KR4d0261_SBCK_016-7a>¶
卿擁旄乗塞卓馬造朝爰舉徽章用朌褒律亟其祗¶
服式副𠋣毗¶
　　　賜吴璘辭免太𫝊新安郡王不允断來章批¶
　　　荅口宣¶
朕㳙辰之吉敷命于庭褒荅元勲諧契輿論其祗茂¶
渥遂寢撝文¶
　　　賜王彦加恩告口宣¶
朕比講郊禋普推𥙊福&KR0002;時虓將冝出綸言用示眷¶
懐亟其祗服¶
　　　賜三省官滿散天申聖節道&KR0163;香口宣¶
<pb:KR4d0261_SBCK_016-7b>¶
卿等萃千官於仁宇祈萬夀於　慈庭以&KR0002;忠勤罙¶
深嘉尚名薫之賜法㑹是崇¶
　　　賜三衙滿散天申聖節道&KR0163;香口宣¶
卿等庀職周廬輸忠報上開&KR0394;宫之法席祝¶
慈殿之遐齡爰錫寳薫用嚴勝㑹¶
　　　郊祀畢端誠殿受賀樞宻宣荅宰臣詞¶
有制朕&KR0357;奉慈謀肇禋&KR0123;土頼上台之顯相恊吉日¶
以㳙成翕受厖裭言旋清蹕禮成之慶與卿等同之¶
　　　端誠殿宣荅樞宻詞¶
朕黄流假廟紫尞充壇惟元祀之熈成頼鴻樞之陪¶
<pb:KR4d0261_SBCK_016-8a>¶
輔¶
　　　端誠殿宣荅筦軍詞¶
朕嗣守&KR0022;圖&KR0004;修郊𩔖頼爾干戈之衛肅無梐枑之¶
譁巳受神𨤲遂迴詔蹕¶
　　　麗正門肆赦宣荅宰臣詞¶
燔柴泰畤接風馬之靈斿旅軫端闈霈星雞之渥澤¶
敷錫之慶與卿等同之¶
　　　賜四川宣撫使呉璘夏藥勑書(五月四日)¶
勑呉璘卿權尊帥閫威震坤維當鑠石流金之時勞¶
鍜甲摩劒之事逺朌珍劑庸示婘懐今賜卿銀合夏¶
<pb:KR4d0261_SBCK_016-8b>¶
藥并統制統領將佐官属並依年例分賜仍傳宣撫¶
問故兹示諭想冝知悉夏熱卿等各比好否遣書指¶
不多及¶
　　　賜保信軍官吏軍民僧道𦒿夀等示諭勑書¶
勑保信軍官吏軍民僧道𦒿夀等朕以張浚宣力于¶
外閱時兹多眷惟𦒿哲之臣閔勞軍旅之事趣來歸¶
而調爕廼貇請於退休巳䟽異等之恩特寵三孤之¶
上相攸樂土𢌿以節旄諒草木之知名必室家之相¶
慶今特授張浚少師保信軍節度使判福州依前魏¶
國公加食邑一千戸食邑實封四百户故兹示諭想¶
<pb:KR4d0261_SBCK_016-9a>¶
冝知悉夏熱汝等各比好否遣書指不多及¶
　　　賜&KR0047;平王李天祚暦日勑書¶
朕欽天治暦稽古頒常仰齊七政之文用恊九疇之¶
叙睠言&KR0047;服夙慕華風欲知來歳之冝當講新書之¶
錫諒循月令以格時和¶
　　　回賜&KR0047;平王李天祚勑書¶
卿奉藩丹徼慕義清朝拜覃渥之襃綸馳方輸之珍¶
物備殫忠恪深用歎嘉¶
　　　賜階文龍州經略使呉拱等夏藥勑書¶
卿蒙犯隆暑勤勞極邊城池斯固於金湯介胄或生¶
<pb:KR4d0261_SBCK_016-9b>¶
於蟣虱匪朌有式注想不忘¶
　　　賜湖北京西路制置使虞允文淮東西路宣¶
　　　諭使錢端禮王之望夏藥勑書¶
卿潜筭折衝皇華護塞寛吾旰食勞汝暑行廼朌賜¶
式之珍以助生經之衛¶
　　　賜福建路安撫使張浚夏藥勑書¶
卿甫離揆路借重价藩當炎赫之御辰恐驅馳而失¶
叙廼分良劑用輔生經¶
　　　賜荆湖南路安撫使黄祖舜夏藥勑書¶
卿在時舊徳爲國長城當三夏之炎暉念重湖之卑¶
<pb:KR4d0261_SBCK_016-10a>¶
濕爰舉匪頒之式庶迎善嗇之休¶
　　　賜江東安撫使汪澈銀合臘藥勑書¶
卿逺擁帥牙時當寒籥雖有神明之相豈無匽薄之¶
勞爰出恩朌用資頥嗇¶
　　　賜江東安撫使汪澈銀合夏藥勑書¶
卿譽偃朝紳權尊宫籥兹履長嬴之序恐違嗇養之¶
冝爰錫上奩用朌温檢¶
　　　賜御前都統制郭振等銀合夏藥勑書¶
卿權尊制閫任重干城式當炎燠之辰或有晦明之¶
疢冝頒良劑用表婘懐¶
<pb:KR4d0261_SBCK_016-10b>¶
　　　賜四川制置使汪應辰銀合夏藥勑書¶
卿逺開幕府静鎮坤維聿臨九夏之時冝有萬金之¶
劑爰推賜式用示眷懐¶
　　　賜呉璘夏藥勑書¶
薫風入律畏日流金豈無霑汙之勞冝有衛生之助¶
庸朌珍劑以表眷懐¶
盤洲文集卷第十六¶
