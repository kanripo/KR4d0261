# -*- mode: mandoku-view -*-
#+TITLE: 盤洲文集
#+DATE: 2015-09-23 10:23:23
#+PROPERTY: JUAN 28

¶
<md:KR4d0261_SBCK_028-1a>¶
<pb:KR4d0261_WYG_028-1a>
欽定四庫全書
　盤洲文集巻

二十八¶
　　　　　　　　　　　　　宋　洪适　撰
　　進卷二¶
　　　漢雲臺功臣記¶
漢世祖皇帝荷天人之符龍飛白水誅剪姦雄不數¶年
而得天下雖髙祖文景之遺徳餘烈在人未逺而¶帝之
廟謨雄斷足以再造王家然鋤纇夷荒非得爪¶牙股肱
<pb:KR4d0261_WYG_028-1b>
之助亦誰與共成豐功也哉究觀斯時有若¶鄧禹㓂恂
呉漢耿弇之徒凡二十有八人皆感㑹風¶雲奮其智勇
以成中興之業偉績鴻勲光被簡册至¶顯宗紹述追念
先烈乃以永平三年圖其象於南宫<md:KR4d0261_SBCK_028-1b>¶之雲臺又以王常
李通竇融卓茂繼之惟馬援以椒¶房懿戚抑而不與以
此知其選矣夫昔者明王之所¶以御其臣也欲其蹈危
履艱竭節赴功必有勸之之¶道而不在乎髙爵厚禄盖
爵禄所及第能榮其身温¶其家而不足以激勸後人故
<pb:KR4d0261_WYG_028-2a>
刻名鍾鼎紀績旂常書¶之司勲藏在盟府所以褒勲顯
徳莫不備至而使来¶者悦夫有功見知歆艷企慕思奮
功名之㑹慶賞不¶加而人自知勸雲臺之舉不惟崇徳
報功使其聲明¶暴白於億萬世以示先朝得人之盛而
彰夫佐命興¶王皆間世偉人盖將使忠臣義士瞻其容
貌而想其<md:KR4d0261_SBCK_028-2a>¶風采景仰榮耀願踵後塵所以激英風而動
義槩真¶得先王之要道矣臺在蘭臺阿閣之間西漢之
所築¶云
<pb:KR4d0261_WYG_028-2b>
　　　唐籌邊樓記¶
唐以兵革治天下而四夷莫不臣妾中葉搶攘吐蕃¶南
詔侵犯疆場自韋臯帥蜀始生厲階至杜元頴時¶遂長
驅深入蹂剔千里繼以郭釗病失事事南失姚¶協西亡
維松由清溪下沫水而左鞠為盜區斯民惕¶惕日有左
袵椎結之虞太和四年贊皇公自兵部侍¶郎鄭滑節度
使来鎮兹土坐席未煖慨然懐憂國制<md:KR4d0261_SBCK_028-2b>¶敵之心思俾一
方之人仰父俯子而遂有生之樂迺¶卜勝塏鳩工建樓
<pb:KR4d0261_WYG_028-3a>
而以籌邊掲之凡南道山川險要¶與南詔相入者圖之
左西道與吐蕃接者圖之右部¶落之衆寡饋運之逺邇
纎悉曲折皆在目中登臨籌¶度朝夕於是嘻贊皇之設
心如此哉夫天下之事成¶於思而敗於不能思善料敵
者方無事時坐於帷幄¶優㳺夷愉從容談笑迺能長慮
却顧無頃刻食息不¶凝思於胷次敵之强弱詭詐率皆
判然先知一旦機¶㑹適来則臨事應變若印劵契鑰皆
出素料彼雖變¶偽百出恃吾有以應之未嘗一堕其計
<pb:KR4d0261_WYG_028-3b>
苟惟當其閒<md:KR4d0261_SBCK_028-3a>¶暇樂宴安而忽逺圖忘敵人之可懼恬然
未始軫慮¶及機至變生則倉猝&KR0466;遽無所措其手足其
為成敗¶利害豈不較然明甚若贊皇公可謂知此矣兹
樓既¶成仍召老於軍旅習於邊事者與之指畫商訂雖
走¶卒蠻𨽻遇之亡間訪以山川城邑道路險易廣狹逺¶
近未踰月間皆若身涉敵之情偽盡皆知之故能玩¶諸
股掌之上使殘膏餘噍拑舌頓喙不能一肆其毒¶卒之
二邊震懼南詔還俘吐蕃歸疆嗚呼使閫寄者¶皆如贊
<pb:KR4d0261_WYG_028-4a>
皇之設心則甲兵之問焉得至於廟堂間哉¶
　　　御書六韜兵法贊<md:KR4d0261_SBCK_028-3b>¶臣切惟皇天厭五季之亂乃命¶太祖皇帝拯生靈塗炭
而¶太宗皇帝以天錫神武佐右聖兄鋤暴芟荒一駕而¶
平潞再矢而克揚三揖而納荆潭四指而得川蜀五¶征
而戡定江南既踐帝位南致閩粤數十州之地北¶俘并
汾二十九年之宼薄海内外悉臣悉妾萬幾之¶下獨以
翰墨文章自娯雖揷矢弢弓而居安之備亦¶不少弛雍
<pb:KR4d0261_WYG_028-4b>
熈四年召北面諸將田重進潘美崔翰及¶殿前劉延翰
對於便殿訪以禦戎備邊之策因取六¶韜兵法將有五
才十過之説筆以賜之使之昭然識<md:KR4d0261_SBCK_028-4a>¶為將之術知勇知
仁信忠之可以法而輕敵好利怯¶懦急緩之可以戒朝
誦夕惟起居造次必思而踐行¶之其所以訓敇臣下之
道可謂善矣臣以儒名家幸¶以文字待罪于朝其敢自
以蕪陋為詞謹拜手稽首¶而贊之曰¶
　　皇矣藝祖　　混一四方　　於鑠太宗
<pb:KR4d0261_WYG_028-5a>
　　翊贊龍驤　　五季鼎沸　　虎踞蛟憑¶
　　旦粟我馬　　暮犂其庭　　稂莠既薅¶
　　薄海臣妾　　威憺遐荒　　水慄陸讋¶
　　居安慮危　　罔弛厥備　　精揀虎士<md:KR4d0261_SBCK_028-4b>¶　　防邊宿衛　　皇帝曰咨　　咨爾重進¶
　　爾翰爾美　　實司分閫　　咨爾延翰¶
　　實長六軍　　訪之邊策　　悸懼莫陳¶
　　帝謂六韜　　聖賢所作　　十過五才
<pb:KR4d0261_WYG_028-5b>
　　為將要畧　　爰御翰墨　　寵加錫賚¶
　　諸將稽首　　榮此恩霈　　聖人馭臣¶
　　誨之有道　　良將戴君　　强勉允蹈¶
　　欲教孫呉　　徒有斯語　　賜之漢紀¶
　　復非親御　　惟是奎畫　　超踰古昔¶
　　小臣贊揚　　以詫千億<md:KR4d0261_SBCK_028-5a>¶　　　漢麒麟閣名臣圖贊¶
漢中宗皇帝承孝昭之緒中興帝室左右前後莫非¶忠
<pb:KR4d0261_WYG_028-6a>
良之臣委質奮庸共凝雋功當是時大則樞機周¶宻品
式備具小則技巧工匠各精其能内則朝廷清¶明民俗
阜安外則氊𦋺酋豪屈膝殿陛甘露三年上¶思股肱之
美乃選其臣有功徳而知名當世者十有¶一人題其官
爵法其形貌於未央宫之麟麟閣于以¶傳之無窮施之
罔極使瞻仰之者勵忠孝之節而激¶功名之心甚盛舉
也宜有宿學鉅儒贊揚厥美而史¶氏無傳謹追書之曰<md:KR4d0261_SBCK_028-5b>¶　　炎正七葉　　天啓英主　　受命中興
<pb:KR4d0261_WYG_028-6b>
　　畢張治具　　虎嘯風冽　　龍興雲騰¶
　　鞏固洪業　　實惟股肱　　宗臣霍侯¶
　　元勲鮮儔　　定萬世策　　比迹伊周¶
　　富平温良　　宿衛著名　　畨畨龍雒¶
　　功埒灌嬰　　營平善謀　　遂克先零¶
　　髙平提衡　　聲聞赫然　　博陽同心¶
　　衆職修理　　建平寛裕　　明法練事¶
　　陽成謹厚　　表儀宗室　　少府醖藉
<pb:KR4d0261_WYG_028-7a>
　　進繇儒術　　太傅堂堂　　社稷之傑<md:KR4d0261_SBCK_028-7a>¶　　屬國精忠　　北使猶劣　　猗與異人
　　輩出昌代　　峩峩華閣　　以次圖繪
　　黄霸于張　　仰企後塵　　山甫方召
　　並揚清芬　　義士瞻想　　奮發感厲
　　姦臣顧盼　　膽落心悸　　聖主賢臣
　　千載一時　　泚筆作贊　　表而出之
　　　漢赤伏符頌
<pb:KR4d0261_WYG_028-7b>
漢髙皇帝以赤帝之子提干將斬蛇澤中實啓受命之
符推之五行協于火徳歴二百十有四年而賊臣扛鼎
天未厭漢乃命世祖再造王室更始三年諸將請登尊
位而帝固避弗從先是天鳯中帝嘗至長安¶受尚書於
廬江許子威至是而同舎生潁川疆華奉¶赤伏符以獻
諸將以為符命昭然萬里合應不可久¶曠遂以其年之
六月踐祚髙邑改元建武超拜王梁¶為大司空用䜟文
也漢業復炎卜年二百而赤伏誠¶中興之符宜有歌頌
<pb:KR4d0261_WYG_028-8a>
刻之金石以傳不朽而史闕焉¶謹追書之曰¶
　　漢受天命　　承堯之運　　斷蛇著符¶
　　龍飛沛郡　　赤幟禽歇　　朱旗舉秦¶
　　協于火徳　　為天下君　　祚厄中葉<md:KR4d0261_SBCK_028-7b>¶　　鼎移賊臣　　皇乾眷佑　　復開真人¶
　　誕生濟陽　　赤光照室　　嘉禾得名¶
　　龜兆告吉　　吉夢維何　　乗龍上天¶
　　王迹維何　　火光赫然　　佳氣鬱葱
<pb:KR4d0261_WYG_028-8b>
　　伯阿所望　　裒是靈貺　　皆炎徳祥¶
　　披剪荆棘　　整齊乾坤　　虓將拜手¶
　　請登至尊　　有臣曰華　　奉符来諗¶
　　惟我真王　　名應圖䜟　　四七之際¶
　　火實主之　　系隆我漢　　非君而誰¶
　　爰即髙邑　　踐阼建元　　王室再造<md:KR4d0261_SBCK_028-8a>¶　　如障狂瀾　　氛蕩八紘　　烽銷四鄙¶
　　黔首更生　　仰父俯子　　猗歟赤符
<pb:KR4d0261_WYG_028-9a>
　　實啓中興　　敢紹吉甫　　作為頌聲¶
　　　唐神功破陣樂頌¶
唐受天命一海内四方次第平武徳二年劉武周用¶宋
金剛之謀連鋒突厥拔介州殺石州刺史敗裴寂¶入太
原浸揺闗中髙祖太宗禦之柏壁天戈所指莫¶不摧折
明年遂平河東武周奔于虜爰即軍中作破¶陣樂以志
武功之盛及魏徴禇亮輩更製歌辭曰七¶徳舞後更名
曰神功破陣樂凡嵗旦冬至大朝㑹則<md:KR4d0261_SBCK_028-8b>¶與九功舞同奏
<pb:KR4d0261_WYG_028-9b>
於戲唐以兵定天下而兹實武樂傳¶之子孫以示王業
所由而頌聲闕焉敢為之辭曰¶
　　古帝命唐　　正域四方　　掃舊布新¶
　　長彗流光　　亂結隋杪　　姦雄紛擾¶
　　如虎憑山　　如蛇當道　　赫赫太宗¶
　　聖武神功　　干將莫邪　　疇克嬰鋒¶
　　薛犂其荒　　鄭隕其强　　夏氏纍俘¶
　　魏人納降　　逷矣武周　　藉助凶儔
<pb:KR4d0261_WYG_028-10a>
　　怒其萌牙　　大陽是仇　　乃鞠王師¶
　　驅熊率羆　　天戈一指　　顛踣流離<md:KR4d0261_SBCK_028-9a>¶　　爰製樂章　　蹈厲發揚　　以志武徳¶
　　子孫無忘　　辭摛魏禇　　七徳命舞¶
　　裘褐驚咍　　民觀如堵　　龍墀大朝¶
　　星拱羣僚　　樂奏其間　　上下和調¶
　　聞諸古昨　　功成作樂　　韶夏英莖¶
　　於昭景鑠　　唐室之興　　定亂以兵
<pb:KR4d0261_WYG_028-10b>
　　兹樂之成　　王業惟明　　被之管絃¶
　　其辭弗傳　　作此頌焉　　何千萬年¶
　　　兩朝寳訓序¶
臣嘗讀書見三代之時廟堂之間君臣相與戒敕訓<md:KR4d0261_SBCK_028-9b>¶告
罔不以遵祖訓監先憲為言考諸行事盖實未嘗¶弗率
前王之典則禹啓少康之法夏之子孫實守之¶成湯三
宗文武成康之法商周子孫實守之故其享¶國或四百
年或六百年或八百年唐有天下傳世二¶十文宗宣宗
<pb:KR4d0261_WYG_028-11a>
皆嘗讀太宗政要而慕之故太和之政¶號為清明而大
中有貞觀之風是無他故焉能遵其¶祖之法而已恭惟¶
仁宗皇帝天縱聖徳勵精為政登用真儒屏殛奸邪¶納
鯁直劭農桑賞信罰明宫室池臺無所興作所御¶帷帟
衾裯多以繒純為之左衽辮髪鐻鍝之君梯山<md:KR4d0261_SBCK_028-10a>¶棧谷屈
膝陛庭(缺/)　　不覿介胄菽粟豐穰行旅¶徹糧叶氣
嘉瑞兆為太平四十二年之治季仲三代¶視漢之文景
唐之貞觀開元皆不足稱繼以¶英宗皇帝遵業治道浸
<pb:KR4d0261_WYG_028-11b>
以光大俗易風移黎民醇厚¶聖謨洋洋煥焉可述名山
所藏太史所掌山林汗青¶之所編輯灝灝噩噩抗衡典
謨迨¶神宗皇帝踐阼之十五年詔儒臣林希採實録日
歴¶時政紀起居注諸書自乾興盡治平法天聖故事裒¶
稡事跡以類撰次越明年四月書成来上凡七十有¶六
門成二十巻名之曰兩朝寳訓所載巖廊之上切<md:KR4d0261_SBCK_028-10b>¶摩治
道商確墳索之精語(缺/)謹威福之善制畏天事¶神之道
勤政愛民之方恭儉仁孝之徳規摹制度之¶畧辨察貞
<pb:KR4d0261_WYG_028-12a>
邪篤叙姻族與夫勸農興財治兵禦戎之¶術炳若日星
事簡而明有條不紊施之朝廷則可以¶正紀綱厚風俗
施之閨門則可以飭人倫興孝弟施¶之夷狄則可使懐
仁慕義稽首稱藩信不易之宏規¶萬世之通典也臣竊
惟五閏之際干戈日尋鑪視四¶海煽以虐焰黎民灼爛
呼號籲辜我皇宋栱揖指麾¶為壺漿百姓請命于天丕
降霖雨澡蕩滌清人用休¶息皇乾眷命佑于神孫規重
矩疊開闢以来書傳所<md:KR4d0261_SBCK_028-11a>¶紀未之有也其制度紀綱之法
<pb:KR4d0261_WYG_028-12b>
後世有以憑藉扶持¶寳訓之作足以垂之不朽與天地
並臣才學淺昧不¶足以仰叙聖徳之萬一謹戰汗再拜
而書之巻端臣¶謹序¶
　　　漢四種兵事叙¶
古者聖王之王天下也因天討而制五刑甲兵弧矢¶所
以誅暴而禁亂爰有熊氏修徳振兵阪泉涿鹿之¶戰破
炎帝禽蚩尤而兵法遂興自周之東五侯九伯¶日尋干
戈陵夷至于戰國出竒設伏變詐權譎之兵¶並作漢髙
<pb:KR4d0261_WYG_028-13a>
祖皇帝以英武雄才翦羣雄而得天下(缺/)<md:KR4d0261_SBCK_028-11b>¶　
　
　
　
　
　
　
<pb:KR4d0261_WYG_028-13b>
　
　
　
　
　
　
　
　盤洲文集巻¶二十八

<pb:KR4d0261_WYG_029-1a>
欽¶¶定四庫全¶書
　<md:KR4d0261_SBCK_028-14b>¶盤洲文集卷
