# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:02.021486
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 64
#+PROPERTY: FILE SB04n0459-064盤洲文集-卷第六十四.
<pb:KR4d0261_SBCK_064-1a>¶
盤洲文集卷第六十四¶
　　經筵故事五篇　䇿題二道¶
　　昬書二十六首¶
　　　漢置五属國¶
漢書匈奴渾邪王與休屠王謀降漢漢令霍去病將¶
兵迎之休屠後悔渾邪王殺之元狩二年盡將其衆¶
度河降者數萬人號稱十萬旣至長安封渾邪王萬¶
户爲漯隂侯禆王四人皆爲侯分處降者於邊五郡¶
故塞外而皆在河&KR0047;因其故俗爲五屬國¶
　臣聞胡馬嘶北風越鳥巢&KR0047;枝禽獸之情猶不忘¶
<pb:KR4d0261_SBCK_064-1b>¶
　夲圡故王制曰五方之民皆有性也不可推移逹¶
　其志通其欲使之咸安其居而巳漢武帝北征西¶
　討斥地廣圡一旦得降胡數萬豈不欲使之解編¶
　髮削左祍而遂爲吾冠帶之民乃寘諸邊逺使其¶
　自爲聚落者蓋慮性習風圡之不同飲食起居之¶
　異尚或不樂乆處則有不測意外之變故分處金¶
　城天水諸郡又各置都尉以治之終漢室不聞降¶
　胡背畔亡逃之患所謂外而不内踈而不戚聖王¶
　制御蠻夷之道無以加於此也¶
　　　唐宣宗面察刺史能否¶
<pb:KR4d0261_SBCK_064-2a>¶
唐宣宗詔刺史毋得外徙必令至京師靣察能否然¶
後除令狐綯甞徙其故人爲鄰州刺史便道之官上¶
見其謝上表以問綯對曰以其道近省送迎耳上曰¶
朕以刺史多非其人爲百姓害故欲一一見之訪問¶
其所施設知其優劣以行黜陟而詔命旣行直廢格¶
不用宰相可畏有權時方寒綯汗透重裘¶
　臣聞宇内至廣也斯民至衆也君門九重不能悉¶
　知其休戚必張官置吏以治之郡守縣令豈皆有¶
　廉白之行强敏之材耶爲之守者得其人則進賢¶
　退不肖可以振千里之治唐之法五品以上除授¶
<pb:KR4d0261_SBCK_064-2b>¶
　則歸之朝廷以下則屬之銓部雖有身言書判之¶
　制而限年躡級非復山公啓事固巳賢愚同滯矣¶
　朝廷之所選用非其親舊郷黨則轉相汲引者且¶
　不能人人識之其材與不材蓋不知也大臣猶如¶
　是則人主焉能知之夫以言貌取人尚或有失況¶
　於未嘗聞其言見其貌者乎敷奏以言明試以功¶
　此有虞所以致治也能言者猶或不能行其敷奏¶
　無可取者抑又可知矣宣宗亦唐之賢主大中&KR0004;¶
　政有正觀之風史氏美其精於聽断可謂有志於¶
　治矣終不能比迹於可稱之三宗者輔佐多不得¶
<pb:KR4d0261_SBCK_064-3a>¶
人雖有宏撫良法不能力行而然也可不監哉¶
　　漢宣帝誅韓延壽¶
漢書御史大夫蕭望之聞左馮翊韓延壽在東郡時¶
放散官錢千餘萬望之當問事東郡因令并問之延¶
壽聞知即吏按校望之在馮翊時廪犧官錢放散百¶
餘萬遂劾奏移殿門禁止望之望之自奏職在緫領¶
天下聞事不敢不問而爲延壽所拘持上由是不直¶
延壽各令窮竟所考望之卒無事實而御史按東¶
郡具得其事望之自陳願下丞相中二千石愽士¶
議其罪事下公卿皆以延壽前旣無狀復誣愬典法¶
<pb:KR4d0261_SBCK_064-3b>¶
大臣欲以解罪狡猾不道天子惡之延壽坐弃市吏¶
民數千人送至渭城老小扶持車轂争奏酒炙莫不¶
流涕¶
　臣聞有功不賞有罪不誅雖唐虞不能以致治漢¶
宣帝勵精庶政綜核名實信賞必罰稱爲中興後¶
丗或議其仁恩少損臣謂紀綱不立則何以捄中¶
衰之弊觀蕭望之察問韓延壽出於至公而延壽¶
挾私以報之帝巳不直延壽猶俟有司判其曲直¶
然後行法延壽&KR0004;守淮陽治甚有名及守頴川能¶
變廣漢告訐之俗黄覇継之因其迹而大治在郡¶
<pb:KR4d0261_SBCK_064-4a>¶
　三歳令行禁止断獄大减爲天下最入守馮翊滿¶
　歳稱職爲眞恩信周徧於二十四縣吏民不忍欺¶
　給良吏如此固巳希有至其抵罪百姓攀車號泣¶
　朝廷豈不聞亦不能脫其死或謂刑失之重然夷¶
考當時蓋于定國爲廷尉罪疑從輕人自以不寃¶
又公卿議罪俱無異辝則延壽雖有治行不能掩¶
其罪以一懲百寕有不治之患彼名聲不及延壽¶
而罪戾過之者必無漏網之幸也¶
　　　周丗宗斬樊愛能何徽¶
五代史周丗宗擊劉崇於𣈆陽樊愛能何徽引兵先¶
<pb:KR4d0261_SBCK_064-4b>¶
遁帝欲誅之猶豫未决晝卧行宫帳中張永德侍側¶
帝訪之對曰愛能等素無大功忝冒節龯望敵先逃¶
死未塞責陛下方欲削平四海茍軍法不立雖百萬¶
之衆安得而用之帝擲枕於地大呼稱善即収愛能¶
徽及所部軍使以上七十餘人悉斬之帝以何徽先¶
守𣈆州有功欲免其死旣而以法不可廢遂并誅之¶
自是驕將惰卒始知所懼¶
臣聞天壤之間蟲魚微物尚猶貪生而畏死況赳¶
　赳之士而欲使其冒白刃不避者以有賞罰驅誘¶
　之爾然熊羆之士帶甲成林賞不信罰不必皆不¶
<pb:KR4d0261_SBCK_064-5a>¶
　足爲用五代之君惟周丗宗爲英武&KR0047;征北討無¶
　不如志者能執勸懃之柄也盖無功而賞謂之濫¶
　恩有罪不誅謂之佚罰有賞而無罰則是姑息之¶
　政不足以激勵士卒惟明主知其然故以爵禄結¶
　其心以刑戮鞭其後使其聞將軍之令而凛如秋¶
　霜有進死無退生以守則固以戰則勝以征則克¶
　矣又况爲大將者爵位巳崇珍寶已積妓妾音樂¶
　巳盛名園甲第巳侈愛其身不啻千金之子國家¶
　但易於行賞而恕於行罰使之無所忌憚則其下¶
　雖勇如賁𫉬馭之非其人亦不能成功樊何皆一¶
<pb:KR4d0261_SBCK_064-5b>¶
時貴將何徽又有舊勲而不免其死丗宗賢矣哉¶
　　　仁宗皇帝乆任許元(五月十三日當日御筆/洪某所進故事切當今)¶
(日之弊今後非因昏懦不職不得遽有遷易/其興利除害績用修舉並依仁宗朝用許元)¶
(故事優加旌/擢顯用施行)¶
仁宗皇帝皇祐三年以淮&KR0047;江浙荆湖制置發運使¶
尚書金部貟外郎許元爲侍御史元&KR0004;爲發運判官¶
乆之爲副使旣乆又爲使上謂執政曰發運使緫領¶
六路八十一州軍其材貨調用幣帛穀粟歳千百萬¶
冝得其人而乆任之今許元累上章求解朕思之不¶
&KR0002;奬勵以盡其才乃特賜進士出身除侍御史留乆¶
<pb:KR4d0261_SBCK_064-6a>¶
任¶
臣聞漢之倉氏&KR0067;氏爲吏者至長子孫唐用劉晏¶
領監䥫諸使歷二十餘載¶
仁宗皇帝乆任許元實與漢唐同符而賜第除職¶
所以&KR0324;勸之道又過前代蓋中外百官涖一職掌¶
　一事旬月之間或遷或徙猶之可也惟財計之臣¶
非乆於其官則不能知首尾源流&KR0002;使其坐不暖¶
席雖有研桑心計亦安能興利去害而致錢流粟¶
腐之効皇祐聖政真可爲後丗法¶
　　　試館職䇿題¶
<pb:KR4d0261_SBCK_064-6b>¶
爲天下國家未甞無弊事善爲國者因其弊而治之¶
如俞跗扁鵲之療病原其脉之表裏量其疾之淺深¶
鍼石湯液隨所冝而用之則沈痾可以復起三代之¶
政忠質文之不變則其後不可以立國盖樂因循而¶
憚改作誠非經乆之道也今日之弊姑摭其大者論¶
之官之冗極矣調于銓部者率常數百人僻逺之簿¶
尉至於逆用五年闕擢于朝廷者雖外臺連率亦或¶
待次至有俟校官十年之期者法不可不變也將欲¶
嚴取士之式裁任子之令以淸入仕之源其事果可¶
行乎兵之冗極矣天下之財耗於供軍者什八頻年¶
<pb:KR4d0261_SBCK_064-7a>¶
以武功行賞其官進則其俸増新招神勁忠義諸軍¶
其數多則其用廣弊不可不革也將欲覈虚僞之籍¶
汰老疾之人以節蠧國之費其事果可行乎理財之¶
政盡矣稅賦有定而水旱無常爵巳鬻道釋巳度鹽¶
茗酒醯之物皆有榷啇賈之貨皆有征財不可復生¶
矣一有不時之湏則計臣相視慮形於色其政不可¶
不講也將欲糴多田之贏借間架之僦以規足用之¶
効其事果可行乎貪𧷢之風甚矣州縣小吏&KR0345;食齊¶
民鮮廉白之操仕至于二千石尚或簠簋不飾谿壑¶
無厭罹文法者相継三令五申無所忌憚其風不可¶
<pb:KR4d0261_SBCK_064-7b>¶
不戢也將欲用鞭箠之令施黥墨之刑以遵祖宗之¶
制其事果可行乎主上勵精庶政宵旰焦勞思捄數¶
者之弊而談者或謂行之則傷恩起怨損忠厚之政¶
&KR0002;然則委靡茍且日趨於不振何以善其後所謂弊¶
者終不可革&KR0088;夫核名實揔權綱兩漢之君所以致¶
中興也考古驗今願聞至當之論將以告于上¶
　　　乾道二年殿試䇿題¶
朕以不敏嗣承大寳循堯之道于兹五載寤寐俊秀¶
始得親䇿于庭子大夫褎然待問必有崇論逺慮副¶
朕詳延蓋聞唐虞之丗法度彰禮樂著不賞而民勸¶
<pb:KR4d0261_SBCK_064-8a>¶
畫象而刑措都俞賡歌不下堂而天下治朕甚慕之¶
今朕夙興&KR0628;食兢兢業業懼無以恊帝華而繩祖武¶
&KR0002;渉淵水未知攸濟間者設舉薦之科下聘召之命¶
而實材猶未岀也塞徼幸之門申奔競之禁而公道¶
猶未行也廣言路恢治具而紀綱未立擇守令務寛¶
恤而民俗未&KR0073;𧷢墨之刑非不嚴而未能使人皆君¶
子之行錢穀之問非不勤而未能使國有積年之儲¶
屯田以實塞下或謂兵不如農改幣以贍&KR0022;用或謂¶
鐵不如楮豈爲之不得其要與抑文勝而弊難革與¶
何視古之弗及也夫内修政事宣王所以興周綜核¶
<pb:KR4d0261_SBCK_064-8b>¶
名實中宗所以隆漢考之方䇿其施行之跡何如子¶
大夫通逹古今明於當丗之務凡可以移風易俗冨¶
國强兵者悉陳無隱朕將親覧焉¶
　　　代求昬書三¶
結廬在望相聞雞犬之聲克斧于行乃得鳯凰之卜¶
敢襞牋而致問用發幣以通儀伏承某人執枲娩從¶
恊家人六二之&KR0123;而某人過庭退學習禮經三百之¶
言念合𢀿以惟時抑繫繩之夙定匪伊朝夕復諏束¶
楚之期&KR0002;節春秋遂𫉬芼蘋之助¶
遷客居夷鮮矣㛰&KR0666;之問伍符乗障幸哉聲迹之通¶
<pb:KR4d0261_SBCK_064-9a>¶
克斧旣諧抽毫寕後公之女有季蘭之德某之子以¶
前英爲師念合巹以惟時喜奉匜之得助兩家來徃¶
無山川緜邈之勞一日還歸遂骨&KR0079;團欒之願¶
傾盖&KR0047;州相驩一日之雅束薪東野不爽三星之期¶
爰發幣以㝷盟敢襞牋而致問公之次女習觀籩豆¶
德謂季蘭某之弟渉獵簡編譽慚華萼方合謀於二¶
姓乃定好於一言不疑銜䄂之書何待語氷之夢鳯¶
凰之占懿氏亦旣欣然天壤乃有王郎恐非偶也¶
　　　送禮書¶
風不相及好乆闕於嗣音秋以爲期禮洊修於用幣¶
<pb:KR4d0261_SBCK_064-9b>¶
遥俟烏鵲之喜式知鳯凰之和不腆綺牋更湏金諾¶
　　　送幣書¶
華宗謀對巳㝷合姓之盟嘉禮造端洊布請期之幣¶
將庇伉儷以冝室家不腆贄儀敢陳他牘¶
　　　代許親書¶
堅管鮑之深交兼金重諾講朱陳之舊好奕丗連姻¶
拜况甚都告䖍敢後伏承令甥過庭有得蔽毛詩三¶
百之言而某女子主饋未閑慚家人六二之&KR0123;念風¶
期之素厚更氷語以僉同乆勤顓介之臨何幸懿親¶
之綴閱人多矣無如宅相之賢以子妻之即有門䦨¶
<pb:KR4d0261_SBCK_064-10a>¶
之喜¶
　　　求親書¶
持使者節徼前好於日邊同君子寮接英游於領表¶
以奕丗傾盖之故無常人伐柯之難令女典訓素漸¶
佩断金二同之誡某人詩書願學慕白圭三復之風¶
方求伉儷之賢有頼烝甞之助問名斯始旣銜䄂之¶
弗疑得請爲期庶委禽之可卜¶
　　　言定書¶
比𫉬通家遂謀合姓旣語氷之得諾敢諏日以結盟¶
蓋田廬鷄犬之相聞冝㛰牘鳯凰之允叶匪伊朝夕¶
<pb:KR4d0261_SBCK_064-10b>¶
請束薪束楚之期&KR0002;節春秋覬采藻采蘋之助有慚¶
薄幣巳件他凾¶
　　　送禮書¶
歌風人之漚紵思得淑&KR0078;逢月老之繫繩&KR0123;占介婦¶
可無純帛徃助䄜裝不腆之儀別陳于素¶
　　　大兒求㛰書¶
擊柝相聞舊矣風期之講伐柯有得欣然氷語之同¶
發幣云&KR0004;襞牋敢後伏承令女佩箴佩&KR0868;巳練習於¶
婦功而某長子某學箕學裘亦踐行於子職入官雖¶
乆主饋尚虚聿求伉儷之賢所頼烝甞之助繫繩不¶
<pb:KR4d0261_SBCK_064-11a>¶
爽合𢀿可期食魚而河必魴兹惟逹裔乘龍而門多¶
喜秖媿前英不腆之儀别陳其目¶
　　　送禮書¶
爲息覔昏巳得百黄金之諾行媒受幣重慚𩀱白璧¶
之珍時旣及於標梅助即期於采藻¶
　　　次兒求婚書¶
郷䣊德尊所謂丈人行也兒曹下品欲以其子妻之¶
相先一&KR0083;之書無待十緇之弊伏承令女熟組紃於¶
姆教可但鞶絲而某第二子荒篆刻於童䝉有慚弓¶
冶方謀介婦迺得季蘭曽銜䄂之不疑顧析薪之焉¶
<pb:KR4d0261_SBCK_064-11b>¶
用重諾過黄金之百輕縑非白璧之𩀱食必河之魴¶
斯焉偶大射如臯之雉何以瞻前¶
　　　送禮書¶
遡江而上更同拜於除書采澗之中豈偶諧於昏牘¶
天借兩家之便日從三易之占可無色絲以固前好¶
歡欣交集宣布無窮¶
　　　昏書¶
接雞豚之社昔者知名誦魴鯉之詩難乎擇對&KR0123;旣¶
符於㤗筮禮必講於賁戔伏承令女習慣執籩講明¶
舉按而某人巳稱三語不廢一經正兹中饋之虚幸¶
<pb:KR4d0261_SBCK_064-12a>¶
矣淑&KR0078;之得匪朝伊夕即諏東楚之期先春後秋遂¶
𫉬芼蘋之助¶
　　　回朱氏昏書¶
介弟持衡方慶一莊之𫉬行媒進牘遂諧二姓之驩¶
發幣鼎來報瓊不腆先輩搴芳月窟振響雷門妹子¶
所乏婦容稍通女憲叶疇人之占鳯喜歸妹之乗龍¶
結䄜而九十其儀蓋聞耳矣在饋得六二之&KR0123;庶盡¶
心焉¶
　　　回許氏昏書¶
馬牛之風不及夐鬲郷𨵿鳯凰之卜于飛遂諧昏牘¶
<pb:KR4d0261_SBCK_064-12b>¶
鼎來純帛有靦英瑶先輩摛詞巍中於乙科次女主¶
饋未閑於内訓裏言不爽良匹焉依姊妹有歸在同¶
郡𫉬同年之好蘋蘩可采湏行媒申行潦之期¶
　　　第三子婚書¶
揚舲假道方披拂於風儀傾盖定昬無徃來之氷語¶
謀之泰筮講此幣儀伏承令女姆教雍容巳有采蘋¶
之德而某第三子師資渉獵未成折桂之名竊仰髙¶
門妄希嘉耦豈謂一言之决遂諧二姓之歡食魚取¶
魴旣自欣於必宋射禽得雉將有媿於如臯¶
　　　第四子昏書¶
<pb:KR4d0261_SBCK_064-13a>¶
仰先友之碑恭惟丈人行也求小兒之婦得此季蘭¶
尸之㤗筮旣從幣將敢後伏承令女采蘋采藻盖女¶
憲之兼通而某第四子學箕學裘顧祖風之弗繼不¶
謂裏言之逹遂諧嘉耦之歡鷄狗之音相聞曽里門¶
之不逺鳯凰于飛曰&KR0123;豈昏牘之無因¶
　　　第五子昏書¶
三丗連姻舊矣潘&KR0045;之睦十緇講好慚於朅末之間¶
宋城之牘豈偶然渭陽之情益深矣伏承令女施鞶¶
有戒是必敬從爾姑第五子學箕未成不能酷似其¶
舅爰謀㤗筮用結驩盟誇百兩以盈門&KR0004;非競侈瞻¶
<pb:KR4d0261_SBCK_064-13b>¶
三星之在户行且告期¶
　　　第五子黄氏昏書¶
平時講德未披拂於風儀此日連姻無徃來之冰語¶
訊之㤗筮講此輕縑伏承令女姆教雍容巳習采蘋¶
之訓而某第五子師資渉獵未成刻楮之功兹仰名¶
門願希嘉耦孰謂一言之決遂諧二姓之驩雞狗相¶
聞蓋鄰疆之不逺鳯凰曰&KR0123;豈昏牘之無因¶
　　　潭倅昏書¶
猶子連姻巳恊食魴之詠友于擇對復諧占鳯之祥¶
徃助&KR0024;衣敬輸純帛伏承乆明婦道家弟克守官箴¶
<pb:KR4d0261_SBCK_064-14a>¶
虚中饋以有年頼前縁而偕老匪伊朝夕即諏束楚¶
之期&KR0002;節春秋遂𫉬采蘋之助¶
　　　長孫婚書¶
繡衣赫奕嘗瞻父執之尊純帛森羅兹締孫枝之好¶
令女女箴夙講長孫家學粗傳𤓰代結盟有雲來之¶
深契鳯占得&KR0123;匪媒妁之多言不腆聘儀巳陳他牘¶
　　　第七子昏書¶
里閭在望雞犬之音相聞昏牘有慿鳯凰于飛曰&KR0123;¶
迺諏良日用講贄儀令女習慣婦儀巳佩采蘋之戒¶
㓜子剽聞師&KR0003;未榮拾芥之名中饋是逑行媒可信¶
<pb:KR4d0261_SBCK_064-14b>¶
想百兩盈門之禮深媿前塵對三星在户之期願㝷¶
𪧐諾¶
　　　新塗昬書¶
企𩀱井之儒門相聞擊柝諧宋城之昏牘不假伐柯¶
㤗筮既從輕縑可講伏承令女素閑姆訓共欽四德¶
之全㓜弟乆服師資未反三隅之問兹縁親契遂締¶
歡盟愚子連姻巳&KR0018;乗龍之媿友于求偶復欣占鳯¶
之祥不腆菲儀式迎嘉命¶
　　　姚氏昏書¶
鷲峰掉鞅甞同翰墨之盟鴈序彈冠復欵衣裳之㑹¶
<pb:KR4d0261_SBCK_064-15a>¶
兹諧昬牘端有夙縁旣泰筮之相從冝贄章之可講¶
伏承存心女史能尊&KR0686;管之賢而某束髮師門未飽¶
牙籖之讀逑冝家之淑艾得采澗之季蘭必河之魴¶
喜華宗之合姓如臯射雉疑前事之寓言¶
　　　楊氏禮書¶
訊敬仲之占卜云其&KR0123;紀宋城之牘天且弗違伏承¶
藝圃搴芳儒科得雋長孫女稍知女憲所乏婦容旣¶
恊比於鄰封不徒勞於氷語鼎來幣物巳藏倩鴈之¶
書慶集門䦨將迓乘龍之喜¶
<pb:KR4d0261_SBCK_064-15b>¶
盤洲文集卷第六十四¶
