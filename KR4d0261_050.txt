# -*- mode: mandoku-view -*-
#+TITLE: 盤洲文集
#+DATE: 2015-09-23 10:23:24
#+PROPERTY: JUAN 50

<md:KR4d0261_SBCK_049-11b>¶<md:KR4d0261_SBCK_050-1a>¶
<pb:KR4d0261_WYG_050-1a>
欽定四庫全書
　盤洲文集巻五十¶
　　　　　　　　　　　　　宋　洪适　撰
　

　章奏十¶
　　　謝宣示御書臨帖狀(為大/人作)¶
伏蒙聖恩差中使宣示臣御書臨帖者宸翰昭¶回儼龍
虵之飛動使軺臨示驚奎璧之光輝拭目知¶榮撫躬有
幸恭惟¶皇帝陛下體兼衆妙聖本多能天下無雙信羲
<pb:KR4d0261_WYG_050-1b>
之之¶北面帝中第一邁齊祖之前聞何取微臣獲窺睿
藻¶已陋登牀之舉詎知肆筆之方忭蹈惟深鋪張莫究¶
　　　徽州除浙西提舉赴闕奏方庚狀<md:KR4d0261_SBCK_050-1b>¶右臣前因陛對嘗以幇源洞豪方庚奏陳猥蒙聖慈¶開
納面得天語令便與大臣理㑹臣即日至樞府納¶劄子
陳述曲折又以劄子薦其武勇可為土豪繼聞¶宰執奏
事聖訓再三以臣管見為可採仰見聖慮深¶逺又以前
車為戒臣竊恐朝廷尚未施行臣踈逺無¶識知恐愚者
<pb:KR4d0261_WYG_050-2a>
一得之慮或有小補不避犯分之罪敢¶復言之臣聞幇
源四邊俱山險其中坦夷有田可耕¶居者甚衆方庚實
為之桀聚族皆憚服之所欠朝廷¶一真命為重紹興二
十四年李㳘知徽州日方庚以¶歲旱率其黨五十餘人
至郡借粮本郡疑其為後患<md:KR4d0261_SBCK_050-2a>¶守臣接之㕔事館之僧寺
置酒郡圃以兵官主席又¶於教場閱習禁軍馳射令方
庚觀之守臣囑其控制¶盜賊方庚欣然承命且云萬一
要使唤之時只¶得一白帖權攝巡尉便當詣前其人黑
<pb:KR4d0261_WYG_050-2b>
而長徽人謂¶之方庚三面稱之為保義衆人能言非臣
敢為虚語¶前年嚴州草竊聞守臣亦嘗令攝威平寨官
實欲羈¶縻之以此見得方庚志在官爵臣雖不得其聚
兵實¶數傳者謂已有銀槍壹萬而三衙逋卒頗亦亡命
其¶間亦有弓矢轉相教習若天時無水旱内外無甲兵¶
則此豈足置慮萬一疆場有驚其黨近在畿甸之内<md:KR4d0261_SBCK_050-2b>¶恐
小有跳梁便相牽制為肘腋之害貽宵旰之憂臣¶謂軍
興之際右列一命固不深繫名器之重若朝廷¶呼之觀
<pb:KR4d0261_WYG_050-3a>
其人物語言果有可用處以密院一使臣名¶目小人易
於感恩便可得其死力即是狙詐作使之¶術縱使萬槍
皆出虚傳只得一方庚如土豪用之且¶令招集民兵使
其果有徒黨便可化為王師隨其多¶少皆是得用於朝
廷有利而無害臣已别具奏薦之¶乞賜行出伏望聖慈
更留宸慮冒犯天威臣無任昧¶死¶
　　　乞進賀誅敵將表奏狀<md:KR4d0261_SBCK_050-3a>¶右臣狂瞽妄發不避斧鉞之誅上干天聽臣伏讀御¶製
<pb:KR4d0261_WYG_050-3b>
完顔亮面貎贊有皇天降罰屢遷必敗之句於以¶見淵
鑒垂光默契睿藻果騰吉語天下同慶臣竊見¶¶顔亮傾
國入㓂狂言指斥其志不小宸斷自天與天¶同符遣將
出師動中機㑹社稷有靈元兇折首臣竊¶謂國家大慶
莫此為比臣螻蟻愚見宜陳百官之班¶受四方之賀使
逺邇播傳匝地呼舞奏告天地宗廟¶則神靈恱豫益降
祉福然後光復舊京以示迴鑾之¶期推校千古無以比
儗臣才短思澁不能著為雅頌<md:KR4d0261_SBCK_050-3b>¶以繼平淮磨崖之作謹
<pb:KR4d0261_WYG_050-4a>
撰表文一函拜手投進尚慮¶朝廷未有指揮無因仰塵
乙夜之覽伏望聖慈許賜¶進入干冒天威臣無任¶
　　　條陳恢復事宜奏¶
正月四日准知樞密院行府劄子三省樞密院闗樞¶密
行府及楊存中等十二月一日黄旗奏報已殺金¶人完
顔亮訖十二月四日三省樞密院同奉聖㫖令¶樞宻行
府行下㳂江諸大帥監司帥守各條陳目今¶進討恢復
事宜合如何施行具已見利害疾速聞奏¶送樞宻行府
<pb:KR4d0261_WYG_050-4b>
劄付提刑司遵依所降聖㫖指揮火急<md:KR4d0261_SBCK_050-4a>¶條陳聞奏臣竊
謂完顔亮傾國入宼蹂躪兩淮陸戰¶未嘗敗北其鋒初
未易當天相社稷使之屠戮麕驚¶鳥散侵地復歸簟食
壺漿遺黎延頸恢復之期真一¶機㑹但我師疲勞淮甸
瘡痏粮食未豐民力凋瘵若¶乗時渡淮前逢堅敵恐無
後援或彼賊清野則饋餉¶不接却致上勤宵旰之慮今
逆亮既殞大定即位未¶必諸國服從若能仰順天時遣
使歸疆則王師不血¶刄而得土宇實天下之幸萬一彼
<pb:KR4d0261_WYG_050-5a>
衆尚强自淮以北¶别無争立之人則臣謂且宜多遣有
膽力人宻傳詔¶檄使中原義士各取州縣因以畀之王
師但留屯淮<md:KR4d0261_SBCK_050-4b>¶泗募兵積粟以為聲援不必輕涉其地以
務力争俟¶蜀漢山東之兵數道俱歸見可而進遲以歳
月必有¶機㑹可乗則恢復故地何啻破竹庻幾兵力不
頓可¶以萬全謹録奏聞¶繳進¶
　　　太祖皇帝御書奏狀¶
右臣仰惟¶陛下天縱聖德同符¶藝祖留意軍政信賞必
<pb:KR4d0261_WYG_050-5b>
罰沉幾獨斷與天為謀頃年¶先臣以使事久縶異域訪
求於㕓市之間換易於將<md:KR4d0261_SBCK_050-5a>¶帥之家前後所積凡得乾德
開寶中御府編次¶太祖皇帝御筆數十巻其間有及軍
政者雖數百之¶鏹五斗之粟一疋之縑亦勞宸𠂻為之
節減至於遷¶補軍職招接降寨賜予衣襖下至油麵柴
炭之屬區¶處塗竄委曲纎悉所以規模宏逺成無疆之
業傳授¶至於聖神二百載而中天仰繩祖武重規再造
臣昨¶日因宣召入對已嘗奏陳面奉玉音許令進入但
<pb:KR4d0261_WYG_050-6a>
以¶表飾損舊臣不敢輒易亦欲見前此御府不為華飾¶
務從簡樸如此今奎畫龍文復歸天上以備乙覽以¶助
聖政葢先臣寶藏之志也所有<md:KR4d0261_SBCK_050-5b>¶太祖皇帝御筆六巻謹
隨狀繳進伏候勅㫖¶
　　　水災應詔奏狀(八月/一日)¶
　臣今月一日准尚書省劄子七月三十日三省同¶奉
　聖㫖政事不修災異數見江浙水澇有害秋成¶朕自
　八月一日避殿減膳思所以應天之實可令¶侍從臺
<pb:KR4d0261_WYG_050-6b>
　諫卿監郎官館職䟽陳闕失及當今急務¶毋有所隠
　劄送臣者¶
右臣聞災變之發率多縁類而起漢儒一一牽合則¶有
附㑹不經之失然理之當者亦不可因噎廢食而¶曲為
之說臣謹按漢書五行傳云隂氣勝故其罰常<md:KR4d0261_SBCK_050-6a>¶雨水傷
百榖姦軌並作魯莊公十一年秋大水董仲¶舒以為魯
宋比年為乗丘鄑之戰百姓愁怨隂氣盛¶故二國俱水
厥後水災皆歸之兵興民怨所至國家¶自數載以來兵
<pb:KR4d0261_WYG_050-7a>
民死於戎事肝腦塗地者不鮮父母¶妻子啼號之聲未
絕也¶陛下有兼愛南北之心而獷狡變詐干戈未可得
而¶戢今水不潤下江湖逆溢田疇溝澮與河渠連而為¶
一已秀之禾不得而穫下民嗸嗸未有生意官無積¶藏
安得人人而飽之霖潦彌月勢猶未已隂氣可謂¶盛矣<md:KR4d0261_SBCK_050-6b>¶陛下畏天愛民至誠惻怛明詔廷臣使之盡言堯舜¶之
用心也臣愚以為隂勝陽之沴逺人闖于外姦宄¶蟄於
内也今外之所以待敵人者朝廷有潜算小臣¶不敢輕
<pb:KR4d0261_WYG_050-7b>
議而區區愚慮竊恐季孫之憂不在顓㬰臣¶入對之始
及輪進故事皆以歸正人為憂繼因晚召¶亦嘗奏陳仰
勤天問矣數旬以來漸已萌芽臣幸因¶奉詔敢復詳言
向之為美談者皆曰中原遺黎望王¶師之來則簟食壺
漿願削左袵所以繦負而至又其¶思慕聖德之切者臣
在江淮之間二年所聞殊異於¶是葢山東仍年旱蝗耕
者無所得食故扶老攜㓜南<md:KR4d0261_SBCK_050-7a>¶來偷生又聞趙王世隆之
徒聚衆攻剽彼國指名蹤¶捕亦以荒歲故牽連親戚相
<pb:KR4d0261_WYG_050-8a>
率來歸其意葢欲王師¶恢復因得乗勢横行逞其所欲
上可以得官爵次可¶以得金帛子女不失歸其故鄉既
來之後大失素望¶更相嘆恨而將帥所部又役使詈辱
無以得其驩心¶去復賈和仲以督府之令驅其孥累數
萬口冒暑而¶來絶海遇風已𦵏魚腹而婦人老穉數百
同舟蒸鬱¶相摶疾病枕籍死者不暇瘞埋既抵所屯雖
計口給¶粟不能充飢愁怨之氣上干隂陽之和實在於
此初¶到京口則掘山中草根以代蔬茹數月之後三五
<pb:KR4d0261_WYG_050-8b>
成<md:KR4d0261_SBCK_050-7b>¶羣掇拾棄菜敗蘆於市㕓之間其計無聊何以久處¶
此臣目擊耳聞者如此其人之在山東皆有室廬南¶畝
生生之具自若也今父子數口雜於方丈之舍上¶雨旁
風無以蔽障甚者寢處於泥淖之内以他人視¶之不可
一朝居也雖使禽鳥豈不思歸欲歸無計則¶姦軌之謀
不得已而作今日誅甲明日誅乙必草芟¶獸獮然後已
況邇來北方已有招納之牓又有訹誘¶之人其黨聚於
江浙兩城散於淮甸諸郡去帝城不¶逺亦復有之一呼
<pb:KR4d0261_WYG_050-9a>
相應特未艾也或曰叛者已治是¶大不然譬之急湍奔
流勢必赴壑於其中間築土以<md:KR4d0261_SBCK_050-8a>¶拒之終於衝軼横潰而
止耳臣之管見以謂其人赳¶赳可用大勝江浙所募若
使人給家足無飢寒匱乏¶之患樂補軍籍之缺誠為大
利若其懷土不忘則宜¶優其歸費送以舟楫使之踰淮
而去則可以窒患於¶未萌施恩於不報怨氣可弭天災
可消或曰縱之使¶去不若遷之别壤以離其黨是又不
然此軰捐生業¶棄墳墓逺來歸我亦招誘者誤之今遷
<pb:KR4d0261_WYG_050-9b>
之别壤居上¶者誰有仁民之心官又無以贍之客居窮
處速其死¶耳是無罪而殺之也可不念哉當今隂盛之
患在外¶者猶可隨機而應在内者莫急於此葢浙西非
盜賊<md:KR4d0261_SBCK_050-8b>¶窟穴雖流徙困殍必無弄兵之事臣私憂過計伏
望¶聖慈曲賜采擇而區處之至於譏切時政毛舉小事¶
言而難行徒以沽名賣直則臣所不敢冒犯天威臣¶不
勝戰汗¶
　　　辭免中書舍人奏狀
<pb:KR4d0261_WYG_050-10a>
今月二十五日准尚書省劄子三省同奉聖㫖除臣¶中
書舍人日下供職者臣聞命震驚㒺知所措竊以¶班登
禁宻選貴西垣不獨掌行制書葢亦與聞時政¶惟媺才
不至固陋庻繼温純之詞必特操無所阿私¶乃振糾駁
之職如臣者駑材何算鼠技易窮遇聰明<md:KR4d0261_SBCK_050-9a>¶睿智之君莫
伸管見攝禮樂文章之事祗懼素餐屢¶叨稱奬之榮常
賜清間之燕坐文茵於帝所豈羨金¶蓮來㨗步於日邊
特朌珍茗比因宣召面諭恩除甫¶爾半旬有茲異渥遭
<pb:KR4d0261_WYG_050-10b>
逢若此報稱謂何自知短綆之¶不能汲深或謂積薪而
後來居上滿盈不戒顛越可¶憂伏望¶皇帝陛下俯矜螻
蟻之誠曲寢絲綸之命俾安愚分¶得允僉言所有恩命
臣未敢祗受謹録奏聞伏候¶勅㫖¶
　　　舉自代奏狀<md:KR4d0261_SBCK_050-9b>¶准令節文諸侍從官授訖三日内舉官一員自代者¶右
臣伏覩左宣教郎太常博士兼權吏部郎官何稱¶種學
績文蜚聲俊域使之掌制必有可觀臣實不如¶舉以自
<pb:KR4d0261_WYG_050-11a>
代謹録奏聞伏候勅㫖¶
　　　辭免奉使轉官奏狀¶
右臣今月十五日准尚書省劄子三省樞宻院同奉¶聖
㫖洪某與轉行一官臣聞命震懼不知所措伏念¶臣備
數從班常虞尸素方鄰國修好初講慶儀猥蒙¶選擇予
節以行萬里往來曾無補報錫賜之物已慚¶虚受又叨
進秩深所不安凡人臣事君東西南北唯<md:KR4d0261_SBCK_050-10a>¶命之從況兵
鋒既息道路無壅不應以奔走微勞便¶受賞典伏望聖
<pb:KR4d0261_WYG_050-11b>
慈追寢誤恩使免譏議冒犯天威臣¶無任¶
　　　辭免除翰林學士奏狀¶
今月二十二日准尚書省劄子三省同奉聖㫖洪某¶可
除翰林學士兼中書舍人日下供職臣聞命震驚¶㒺知
所措竊以北門典誥所出西掖命令所行秩清¶地宻必
得其人然後可以處如臣者學問淺陋議論¶濶疎掌制
踰年已試無取糾駮之職常恐曠瘝近者¶陛對伏䝉天
語諭以翰長之除而又嘉其論事許令<md:KR4d0261_SBCK_050-10b>¶批勅臣誤辱眷
<pb:KR4d0261_WYG_050-12a>
知方切悚懼敢期成命遂叨超拜内¶自循省代匱之久
初乏才長仍兼故官則怨隙日增¶必致顛踣伏望¶皇帝
陛下興憐駑蹇曲賜保全特寢異恩俾逃呵譴¶
　　　舉自代奏狀¶
今月一日准告授前件職准令節文諸侍從官授訖¶三
日内舉官一員自代者臣伏覩左文林郎主管尚¶書戸
部架閣文字施元之學問該洽文采清新使居¶英俊之
躔可偹翰墨之選舉以自代實允公言
<pb:KR4d0261_WYG_050-12b>
　
　
　
　
　
　
　
　盤洲文集巻五十
