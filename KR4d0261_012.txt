# -*- mode: mandoku-view -*-
#+TITLE: 盤洲文集
#+DATE: 2015-09-23 10:23:22
#+PROPERTY: JUAN 12

¶
<md:KR4d0261_SBCK_012-1a>¶
<pb:KR4d0261_WYG_012-1a>
欽定四庫全書
　盤洲文集巻十二¶
　　　　　　　　　　　　　宋　洪适　撰

　　内制二¶
　　　撫諭四川軍民詔¶
朕嗣守神器於斯三年迺睠坤維邈在萬里㑹邊塵¶之
未靖致戎備之不除乗塞䕶闗乆矣采薇之戍踰¶山越
谷逺哉輸粟之勞或郡邑不值於循良故田里¶尚生於
<pb:KR4d0261_WYG_012-1b>
愁歎兹選近臣之彦往專外閫之權挾纊以¶慰軍情下
當户曉褰帷以求民瘼大則驛聞推吾軫¶䘏之恩酌以
便宜之制必令四境之安堵惟恐一夫¶之鄉隅儻休息
之有期庶榮懷而相慶<md:KR4d0261_SBCK_012-1b>¶　　　戒戢贓吏詔¶
朕聞先王之時人有士君子之行在位者皆節儉廉¶清
冰霜其操羔羊素絲之詩所為作也今則不然貪¶夫徇
利亷耻道喪亶以廣田宅厚妻子為計谿壑無¶厭漫不
<pb:KR4d0261_WYG_012-2a>
忌憚甚者掩公帑之積私倉庾之贏賊民剥¶下浚其膏
血嗚呼豈設官之意哉朕自臨御以來崇¶儉徳蠲浮費
庶幾虖風厲天下姦贓之吏未有聞而¶不治然速辜相
繼何耶是朕徳不能化罰不能懼也¶古者刑不上大夫
唐虞畫衣冠而民不犯孰謂搢紳¶之士心無愧耻不若
古之齊民歟夫先甲後庚申飭<md:KR4d0261_SBCK_012-2a>¶教告而抵冐不已至於
用法豈得已哉凡我諸臣其¶洒心遷善勵淳白之節副
總核之政以長保其禄位¶無或不悛奸我重辟播告中
<pb:KR4d0261_WYG_012-2b>
外使明知朕意¶
　　　激論將士詔¶
朕祇奉慈訓嗣有基業永念祖宗陵寢朝獻路絶黎¶元
塗炭屯戍未休朕為人之後而不能報上世之憤¶為人
之君而不能振斯民之厄故食不知味寢不安¶枕未甞
以尊位為樂也特以戰爭之役肝腦塗地不¶忍南北之
人枉罹非命自即位以來兩發聘使冀尋¶舊盟而鄰帥
主兵及境弗納行人再往始則立式<md:KR4d0261_SBCK_012-2b>¶邀求繼則迫脅囚
<pb:KR4d0261_WYG_012-3a>
辱朕以兵隙難開隠忍自屈仍遣¶魏杞衘命復行不較
禮文書辭屢易不愛四郡割以¶奉之乃渝元約又求商
州且索臨陣係虜之人是其¶更變無厭必欲尋釁初無
休兵結驩之意今使命逗¶留議論不決積粟出船包藏
罔測朕以¶太上聖意不敢重違而宰輔羣臣前後屢請
已盡依¶初式再換國書嵗幣成數亦如其議在我可從
無一¶顧惜若彼堅欲商秦之地俘降之人則朕有以國
斃¶不能從也儻或不諧前好至於交兵天實臨之非朕
<pb:KR4d0261_WYG_012-3b>
得已想彼兵民厭其黷武亦當嗟怨况我將校六師<md:KR4d0261_SBCK_012-3a>¶受
國家爵禄之乆忠義所激自應奮勇捐軀為國雪¶耻夫
立非常之事彰無窮之名醲賞厚賜朕不敢吝¶嗚呼兵
凶器也朕既無徳以修二國之睦又無威以¶寢敵人之
謀時當三冬而使軍士有暴露之歎人民¶有轉輸之勞
害貽爾衆痛在朕躬凡百臣子當念興¶師用衆匪朕本
心我直彼曲動則有辭共輸報國之¶忠永享安居之樂¶
　　　撫諭歸正將士人民詔
<pb:KR4d0261_WYG_012-4a>
朕遣使約和首尾三載北帥好戰邀執不移自盧仲¶賢
初議則有畫定數事叔姪通書之式唐鄧海泗之<md:KR4d0261_SBCK_012-3b>¶地嵗
幣銀絹之數及縁邊歸附之人朕志存好生寧¶甘屈已
書幣土地一一曲從惟念名將貴臣皆北方¶之豪傑慕
中國之仁義捐去舊染投戈來歸與夫軍¶士人民厭厥
殊鄉喜我樂土朕知其設意欲得甘心¶斷之於中决不
復遣前後書辭再三峻拒故彼逞怒¶無厭入我邊境若
朕利於和好之速成不顧招懷之¶大信依隨所欲驅迫
<pb:KR4d0261_WYG_012-4b>
北歸則與淮北之民同為魚肉¶矣爾等當思交兵釁隙
職此之由視彼如讎共圖掃¶蕩髙官厚賜自有明科傳
之子孫永保寧泰天地鑒¶昭朕不食言<md:KR4d0261_SBCK_012-4a>¶　　　親征詔¶
國家一祖八宗積累基業至於¶太上傳序在朕乗兵戈
擾攘之後境土裂為南北陵¶園廢於烝甞二帝䝉塵終
天抱痛皇族荼毒所不忍¶言自踐位以來焦心疾首思
欲報皇祖之讎快四海¶之意而慈闈務行仁徳羣臣多
<pb:KR4d0261_WYG_012-5a>
主和議朕識不能料¶事誠不能柔逺屈已尋盟反墮姦
計今彼擁衆涉淮¶犯我郡縣尚猶遣介持書邀索降將
朕寧與之百戰¶豈忍驅逐歸義之士(缺/)就屠戮昔春秋
之時鄭小國¶也介居晉楚之間城下之盟君臣同耻收
合餘燼尚<md:KR4d0261_SBCK_012-4b>¶能成功朕今丕冒東南幅員之廣帶甲之衆
若忍辱¶事讎不圖一戰豈不貽萬世議己稽考故事展
郊祀¶之期朕將親臨江淮率勵六師用行征討凡我文
武¶軍民懷十聖二百年涵養之恩痛中原四十載分崩
<pb:KR4d0261_WYG_012-5b>
之難奮忠出力不與讎敵俱生大可以成功名而取¶富
貴次可以寧父母而保妻子皇天后土實佑此行¶布告
邇遐使知朕意¶
　　　視師詔¶
朕以南北生靈乆苦兵革㑹敵帥有通和之議不憚¶屈
已委曲如約既得四郡尚復邀求書札方來兵鋒<md:KR4d0261_SBCK_012-5a>¶已接
朕識不能料事誠不能格物志在尋盟反墮其¶計使我
士卒暴露民庶流離蚤夜痛心噬臍何及已¶稽典故改
<pb:KR4d0261_WYG_012-6a>
卜南郊將臨江淮親御戎輅師有曲直蓋¶不得已凡我
文武軍民懷十聖二百年涵養之恩憤¶中原四十載分
裂之難奮忠出力勿負國家大可以¶取富貴而求功名
次可以寧父母而保妻子皇天后¶土實鑒此言已令有
司擇日進發所過務從節省並¶不得有所搔擾布告邇
遐使知朕意¶
　　　又視師詔¶
朕以連年用兵戰士苦於暴露兩國交惡居甿不能<md:KR4d0261_SBCK_012-5b>¶乂
<pb:KR4d0261_WYG_012-6b>
安㑹北師之欲和走行人而就議凡往來之要約¶皆委
曲而聽從即歸四郡之疆庶結萬年之好豈期¶得地又
復踰淮書札未回兵鋒已接使師旅冒於矢¶石生靈失
其田廬嗟爾何辜由吾不徳想邇遐之扼¶腕空蚤夜而
痛心已展燔柴之期將尋細栁之舉親¶乗戎輅用靖邊
塵夫師克在和理自分於曲直兵應¶者勝鑒可質於神
明動蓋有辭事非得已惟我荷戈¶之衆士推轂之勁臣
懷累聖二百祀涵養之恩憤中¶原四十載分裂之難相
<pb:KR4d0261_WYG_012-7a>
勉忠義共圖功名猶蟁蝱之¶噆膚所當驅逐若熊羆之
奮力豈畏艱難<md:KR4d0261_SBCK_012-6a>¶　　　改郊祀詔¶
朕惕臨寳位始祓泰壇已勅攸司肅繭栗齍盛之備¶將
因長至展膋蕭圭幣之誠㑹有邊烽尚馳羽檄方¶治勞
軍之計恐虧類帝之儀蓋事既問於甲兵則心¶不專於
齋戒若昔魯史禮屢變於卜郊惟我昌陵日¶甞移於近
晦况當至道之載適值繼遷之虞詔以來¶春行兹元祀
<pb:KR4d0261_WYG_012-7b>
舊章具在故事可稽參兩朝烈祖之規¶改嗣嵗正陽之
月庶幾祇敬可薦馨香宜頒一札之¶書用諗四方之聽¶
　　　改上辛郊祀詔<md:KR4d0261_SBCK_012-6b>¶朕比以軍興未遑郊見欲涓建巳之月已戒先庚之¶期
幸消弭於外虞懼稽遲於大報敬惟元日正得上¶辛合
魯經啟蟄之文法周室用辛之禮神釐可逆猶¶漢帝拜
于甘泉祖武是繩蓋¶太宗行於至道式從改卜䖍舉彞
章
<pb:KR4d0261_WYG_012-8a>
　　　皇帝答皇后詔¶
勅皇后夏氏朕祇臨寳祚初展祲容涓肇嵗之上辛¶得
元日之吉亥嘉籩薦饗雅樂繹和曽霄呈明概之¶祥緜
㝢洽厖鴻之慶端由内助獲舉精禋載閲芳函¶益深襃
詠<md:KR4d0261_SBCK_012-7a>¶　　　賜王彦奬諭詔¶
軍律之弊乆矣握兵者背公徇私相率成風朕當饋¶而
歎將誰使革之卿智勇篤誠山西之桀召自萬里¶倚重
<pb:KR4d0261_WYG_012-8b>
江介不唯賴卿威望籌䇿以訓兵固圉亦欲號¶令紀律
為時標凖也故將之去偏禆輿皂紛然升進¶羸弱冗食
者衆曾不經意卿甫入轅門即能釐正忠¶實可嘉不負
親擢人悉如卿朕何憂焉¶
　　　賜劉寳奬諭詔¶
古之良將心在國家者當待敵之隙必以屯田為事¶今
並塞多曠土朕欲舉行便宜十二利遣九卿持節<md:KR4d0261_SBCK_012-7b>¶商度
之未有大將奮然為諸軍倡卿奉公體國自請¶留屯將
<pb:KR4d0261_WYG_012-9a>
以豐邊儲而省漕輓與避難懷誕者殊科至¶於修治障
隧汰簡將士咸振閫外之職忠勤如此朕¶甚嘉之¶
　　　賜王彦戚方時俊皇甫倜奬諭詔¶
淮之西瀕塞數千里朕留意戎備不敢忽異時將帥¶不
以國事為懷視它壤有故隂拱而不恤若秦越肥¶瘠者
有之卿提兵扞城根於忠赤列戍同心謀無崖¶異興治
闗隘修設烽燧所以固封守杜侵軼勢若常¶山之蛇諫
大夫諭使指而歸具為朕言之防邊有賴<md:KR4d0261_SBCK_012-8a>¶嘉歎不忘
<pb:KR4d0261_WYG_012-9b>
　　　賜潘清卿等乞以秦國大長公主所留金銀¶助
　　　視師犒勞之費不受奬諭詔¶
漢武帝時干戈日滋大農所儲不足以奉戰士至出¶御
府禁贓以贍之而鼎貴髙訾之家不拔一毫以佐¶縣官
之急輕財體國四海之内卜式一人而已耳卿¶等戚畹
之彦心在王室願輸橐裝以助軍須忠款如¶此與孅嗇
為我者殊科顧卿新有陟屺之難養生送¶死之費未艾
也朕亦安忍取而用之&KR0276;不恤緯允蹈¶斯言載覽所陳
<pb:KR4d0261_WYG_012-10a>
不忘嘉歎<md:KR4d0261_SBCK_012-8b>¶　　　賜呉璘為發遣呉拱於祁山堡等處掩殺敵¶人
　　　大獲勝㨗奬諭詔¶
强敵騁兵騷我四鄙迺睠西垂之逺尤深中昊之憂¶卿
忠智根心䇿慮超卓遣發將士動中事機祁山之¶役大
有斬獲㨗布既至良用歎嘉所期元戎殄殱勁¶敵用馳
一札少寓襃懷¶
　　　賜呉拱於祁山堡等處大獲㨗奬諭詔
<pb:KR4d0261_WYG_012-10b>
敵人㓂邊再變月律將帥罷怯未成偉功朕當饋而¶歎
時無頗牧賴汝父子家傳方畧天授智勇必能為¶我扞
西鄙之患果聞捷音大翦獟悍更期盡力勿使<md:KR4d0261_SBCK_012-9a>¶生存國
有恩章朕所不惜¶
　　　賜王彦時俊戚方奬諭詔¶
夫設險隘以固國嚴烽火以守邊自古不易之道也¶卿
董我師旅乆屯於淮外無犬吠之警則已賢於長¶城矣
輔臣有言汝悉心竭力修障隧備塞之具無一¶不治嘉
<pb:KR4d0261_WYG_012-11a>
汝忠勤喜見於色金帛之賜庸示眷懷見知¶則説尚其
勉之¶
　　　賜姚憲乞以糴到米一萬石助平江府常州¶闕
　　　乏奬諭詔¶
夫以鄰國為壑者徒知乎為我視越人之瘠者不足<md:KR4d0261_SBCK_012-9b>¶以
語仁爾治郡可稱救菑有術損贏餘之萬斛助比¶近之
二城免吾移粟之憂嘉爾汎舟之役用頒細札¶以示襃
懷
<pb:KR4d0261_WYG_012-11b>
　
　
　
　
　
　
　
　盤洲文集巻十二
