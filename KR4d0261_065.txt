# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:02.094368
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 65
#+PROPERTY: FILE SB04n0459-065盤洲文集-卷第六十五.
<pb:KR4d0261_SBCK_065-1a>¶
盤洲文集卷第六十五¶
　　致語十四首¶
　　　台州㑹太守致語¶
一麾共理欣銅竹之鼎來半刺焉依期金蘭之耐乆¶
式開華席敢肅髙軒恭惟某官辭麗孔門氣劘屈壘¶
萬卷破五行之讀七言膺一字之褒觀㤗階之六符¶
家聲是似應郎官於列宿朝著甚休尚擁朱轓來臨¶
丹洞厥𥘉班録巳見慈祥賦冥冥雲嶼之詩江山得¶
助追漠漠鷺田之句今昔争先通判宻令後昆閩川¶
雅望飛鳬大邑醖藉有餘展驥偏城中和可法正字¶
<pb:KR4d0261_SBCK_065-1b>¶
懐珠借潤倚玉分輝三沐三熏猶有逾年之欵一觴¶
一詠可無卜晝之歡南薫共挹於清風東谷正延於¶
化日荷敷翠蓋榴蹙紅巾錦䄄旋學桞之腰鴈柱促¶
剥䓤之指瓊枝継佩相娱銀海之前縹瓷酌醽莫惜¶
玉山之倒但某等名聮動桶藝恧州鳩仰侑笑談輙¶
陳韻語¶
子墨聲名满上都同時曽喜得相如二年寕俟棠隂¶
乆一日先看薤本除巳向雲霄班玉筍却思風月佩¶
銅魚百川莫靳長鯨吸㑹即泥封虎爪書¶
　　　秋閱致語(巳下爲廣帥作)¶
<pb:KR4d0261_SBCK_065-2a>¶
入丁岀丙應星瑞於清秋先甲後庚肅軍容於大府¶
式講干戈之問不忘爼豆之陳經略決勝兩楹宣威¶
五管妙略獨優於緩帶雄稜自折於遐衝戴鶡武夫¶
咸賈繫桑之勇弄兵赤子復安負耒之居提刑露頴¶
詞鋒耀竒文陣繡衣直指有部使者之聲名尺籍伍¶
符多故將軍之威令運使才兼數器筆掃千人輓粟¶
飛芻旣貔貅之素飽抜距投石致鵝鸛以咸精當執¶
矩之蕭辰舉飲醪之故事置酒何妨髙㑹投壷然後¶
雅歌天下不復用兵猶謹轅門之備軍中無以爲樂¶
聊同劒舞之觀但某等偶預賤工獲瞻台席敢哦韻¶
<pb:KR4d0261_SBCK_065-2b>¶
語少助歡情¶
使星兩兩下人間南伯來臨黄木灣盖海旌憧龍戸¶
集折衝樽爼豹韜閑銛鋒似雪揺銀海羙酒如澠倒¶
玉山賔主一時皆偉望琁霄不日侍天顔¶
　　　又歸路¶
精甲朱旗同百將一心之力髙牙大纛啓元戎十乗¶
之行經略詩羙壯猶望隆方伯名下真無虚士堂上¶
自有竒兵静鎮南州舉行秋獮一鼓作氣見從者之¶
塞塗八陣成圖覺嚻聲之振海師干巳試女樂可前¶
少遲千騎之歸聊獻七盤之妙象板促生蓮之歩錦¶
<pb:KR4d0261_SBCK_065-3a>¶
䄄迴學桞之腰但某等濫綴伶蕭獲瞻使竹輙裒巷¶
語以代塗歌¶
風動旌旗熊虎開喧轟鼓吹隠晴雷襟𥚑夾道邦人¶
出介胄填郛方伯來按轡傳聲真烜赫鋪茵呈舞少¶
徘徊林蠻洞蜑皆心讋共看威伸講武臺¶
　　　設蕃樂語¶
南越建邦乃夷落珍竒之湊北風應律正舶啇遄發¶
之期惟朝家申來逺之恩故㑹府舉示慈之宴經略¶
政容獄市譽溢康莊得華裔之驩心知藩垣之大體¶
治如方慶忿息崑崙之酋詩羙鄭公貨通師子之國¶
<pb:KR4d0261_SBCK_065-3b>¶
提刑凛然直指籍甚遐方竒器弗爲不事齒牙之飾¶
貪泉自飲蔑聞毫髪之須提舉信著外區賦盈内府¶
致棲陸藏山之寳侈抜犀擢象之儲舩交海中何啻¶
四十餘柁錢流地上亡慮數百萬緡當其整楫之時¶
爰共肆筵之樂嘉賔簮盍廉賈鼎來纏頭誇衣卉之¶
裝屈膝拜賜花之况與之亢禮莫不令儀一醉寕辭¶
此去布㠶無恙再行益冨豈有垂橐而歸某藝習梨¶
園營分桞陌𥘉無棘句可助櫂謳¶
海山樓下水朝東此去瀰漫拍太空稇載寕㝷蕞爾¶
國舟行好趂快哉風徃來雲漢經星外出入魚龍巨¶
<pb:KR4d0261_SBCK_065-4a>¶
浪中拜手君王零湛露舉觴湏似吸川虹¶
　　　㑹肇慶新守樂語¶
守飛龍之潜邸方講先聲枉畫鷁於長亭斯逢重客¶
式張綺席以速朱轓知府和氣粹然清埃籍甚閫奥¶
難窺於畛域老成獨有於典刑乆韜雙劒之光疊應¶
三刀之夢惠露甞霑於電白不改棠隂德風將偃於¶
嵩臺共瞻竹使於焉肯頋可謂能謙我經略夙稔令¶
名願承英矩聞足音而有喜撫心曲以旣降義篤鄰¶
歡情深主禮喚驚鴻之妙舞楊曳繭之清歌同樂良¶
辰少留嘉話鳯鴹千仞豈爲嶺表之乆居鯨吸百川¶
<pb:KR4d0261_SBCK_065-4b>¶
且向尊前而徑醉某等齊竽濫進由瑟未工仰奉台¶
符輙成俚句¶
元戎好客過當時喜報江頭鷁首飛𣢾曲西賔香作¶
陣安排南食妓分圍甘醪不必金貂換清話頻看玉¶
麈揮祇隔嵩臺衣帶水未湏輕賦醉言歸¶
　　　㑹肇慶舊守樂語¶
畫㦸終更說借恂之遺愛扁舟乗興㝷訪戴之舊盟¶
草木傳聲江山送喜某官圭璧尊朝之器楩柟聳壑¶
之材周室中興疇丗家而登用臧孫有後振門閥以¶
光華課獨最於潜藩名乆聞於鄰壤潢池赤子處處¶
<pb:KR4d0261_SBCK_065-5a>¶
服田山谷厖眉紛紛祖道入奉三年之計正深丙夜¶
之思不替髙情肯迃行色我經略有懷德宇欲對談¶
城欣都騎之臨存秩𥘉筵而宿留決西江之水羙譽¶
長流傾北海之樽清歡無盡某等偶叨營籍未習樂¶
均仰奉台躔敢陳樂誦(廣州有三江自廣西歴康端/至廣曰西江自循梅而至曰)¶
(東江自南雄/而至曰北江)¶
再歳專城屈令才西江人至說清埃瓜時解組飄飄¶
去雪夜乗舟得得來一笑坐開桑落酒幾聲樂奏越¶
王臺元戎預起陽關恨不放譙門玉漏催¶
　　　㑹黄雷州樂語¶
<pb:KR4d0261_SBCK_065-5b>¶
兒童知姓識天際之歸舟賔主開顔投井中之去轄¶
綺羅分秀桃李呈妍某官禀瑞玉淵騰輝金社追賈¶
馬升堂之作馳機雲入洛之名暴白題輿芬芳剖竹¶
過家上冡之南海有如西州垂組夸郷不東阡則在¶
北陌我經略自移犀印遂闊麈譚喜聞衣繡之歸復¶
有盍簮之𣢾乃開華宴共對良辰撥絃齊裂帛之聲¶
趂拍進垂螺之歩居二千石今爲五領之逹官傾三¶
百盃好継八仙之豪飲某等偶因薄技獲佐清歡仰¶
奉指呼敢陳樂誦¶
二難辭藻琢瓊瑰入洛當年擅軼才五嶺逹官今寂¶
<pb:KR4d0261_SBCK_065-6a>¶
寞九齡髙躅乆塵埃分符有此二千石投&KR4040;中之三¶
百盃衣繡還郷真罕見戯魚同隊幾駑駘¶
　　　平齊孫致語¶
三捷成功害去緑林之盗七擒獻狀聲喧黄木之灣¶
霽川陸之妖氛儛閭閻之喜氣可無飲至于以勞還¶
經略文武威風詩書元帥念曠誅之群醜將假息於¶
十年近壤無聊或通宵弗能奠枕潢池相煽致白畫¶
不敢張帆乃運壯猶潜分精騎禀成筭而勢同破竹¶
縛渠魁而今始除根雨嘯風嘷狐兎巳空於三窟山¶
行海宿車航如出於一塗提刑&KR0839;德尊朝芳猷映丗¶
<pb:KR4d0261_SBCK_065-6b>¶
玉節壯澄清之志繡衣專逐捕之權問當路之犲狼¶
先於剪悪掃羅壇之虺&KR0558;㑹此執俘運使擢頴龍淵¶
凝華象載憤渉水爲舶啇之患故禡牙光甲士之行¶
𬒳羽前登實頼糗糧之濟輓車奉饟率皆規畫之餘¶
盖馬服之裔孫有虎賁之銳卒果能一舉遂克萬全¶
元戎欣反斾之歸數郡息鳴桴之警乃陳勇爵式肆¶
歌筵吹竹彈絲作西域潑寒胡之戯推牛釃酒歌少¶
陵洗兵馬之詩某等歡類甿丁技慚師乙輙成韻語¶
仰奉台躔¶
山越逋誅歳屢更元戎指縱有竒兵長歌壯士歸三¶
<pb:KR4d0261_SBCK_065-7a>¶
箭必勝良籌妙兩楹兎窟巳空春草碧鯨波無事夜¶
潮平干戈便挽天河洗桴鼓從今不復鳴¶
　　　㑹南恩守傅侍郎致語¶
東君送喜來紫橐之賢侯南伯論情開翠樽之雅燕¶
筦絃獻狀㦸纛増輝恭惟某官降嶽髙標築巖華胄¶
磊落簡編之讀陸離翰墨之工口伐可汗雖張騫其¶
猶劣心存魏闕嘉季子之來歸積有聲名騰于逺邇¶
暫寄銅魚之事未回金馬之班清浄治齊自適西園¶
之樂殷勤訪戴肯爲南海之游經略夙企光塵願親¶
謦咳朱轓皂盖有此搢紳之英白飯青芻勤於館榖¶
<pb:KR4d0261_SBCK_065-7b>¶
之禮迺因勝日少接清歡舞䄄雖乏於楚腰歌扇粗¶
傳於郢曲香褭龍涎之妙柱烹馬甲之珍樂奏越王¶
臺鏗鏘可聽坐對賢人酒酩酊何妨某等偶綴伶倫¶
獲趨崇仞敢停樂句仰奉台顔¶
向來烽火起邊塵膚使南翔譽益振肯爲魚符臨海¶
角合歸鷺序映朝紳髙情如泛山隂雪喜氣能添澤¶
國春一斗百篇推敏捷醉中端有語驚人¶
　　　韓提舶解印致語¶
梅嶺乗軺獨最二年之課瓜時解組幸無三尺之拘¶
觴豆旣陳綺羅相映某官學傳原道望重封侯鑄轢¶
<pb:KR4d0261_SBCK_065-8a>¶
古之偉辭韜逹今之逸識屯田减漕續重華振武之¶
功作郡移風肖延壽潁川之治榮拜輶軒之任盡司¶
䌖貨之權名落島夷信孚舶賈侈犀象珠璣之湊戢¶
戢帆檣入夔龍鵷鷺之行駸駸筆橐我經略自分銅¶
竹益契金蘭接驚坐之劇談屢陪揮麈惜著鞭而逺¶
别未許歌驪方此日去簿書之勞而平時皆文字之¶
飲留連去舳𣢾曲清樽促鴈柱以髙張啓鶯脣而低¶
唱眉軒席次變宫又聽於變啇轄投井中卜晝難辭¶
於卜夜某等齊竽巳濫泗磬未工仰奉台光敢陳俚¶
誦¶
<pb:KR4d0261_SBCK_065-8b>¶
萬戸封侯識靣難南來清譽落諸蠻指揮浪舶風帆¶
了談笑木牛流馬間四牡言歸光帳餞一柸相属看¶
弓彎行行日逺長安近平歩逍遥玉筍班¶
　　　韓提舶餞行致語¶
介圭入覲共瞻星使之回一節以趨將動天顔之喜¶
賔筵荐啓祖帳遂陳恭惟某官道探聖涯材推國器¶
籍圃破九丘之讀詞源傾三峽之流攬轡剖符偃江¶
淮之草木懷珠獻象集山海之梯航致十倍之息以¶
歸公家無一毫之物而敢私市兼緫轉輸之寄益彰¶
盤錯之能將奉計以造朝巳指期而解䌫駕輕車而¶
<pb:KR4d0261_SBCK_065-9a>¶
就熟路難躡髙蹤闚紫闥而攀台階遂躋近著我經¶
略乆欣敷祍重惜分襟寳釵呈桃笑之妍長䄂騁翠¶
曽之妙異時問訊當在日邊此夕語離滿傾若下即¶
見鴻軒於清漢從教鶴怨於故山春草緑波裝愁懷¶
於南浦秋風白露寓歸夢於北湖某等優子賤工樂¶
家短技輙成韻語式冩心聲(太白詩朝登北湖亭遥/望瓦屋山天清白露下)¶
(始覺秋風還韓今居其/地作亭用其舊名)¶
激濁楊清有渭涇鞭鸞歸去侍天庭文星持節光南¶
斗巨翼摩空擊北溟黄木灣頭波湛碧陽關聲裏桞¶
吹青莫辭更盡一杯酒明日相思過短亭¶
<pb:KR4d0261_SBCK_065-9b>¶
　　　衆官餞提舶樂語¶
嶺表彯纓仰九霄之星使日邊賜扎賦四牡於風人¶
群僚深戀德之情勝日展語離之㑹恭惟某官龍淵¶
擢頴象載呈祥屈宋當作衙官曹陸羞稱童子轉輸¶
淮甸欲天下之澄清撫字江臯無庶民之歎息未騫¶
禁密暫擁皇華厲廉操於貪泉溢竒貨於中國及瓜¶
而代整鷁棹以言歸不駕而行跨狨韉而獨歩惟桞¶
營之列將曁蓮幕之衆賔乆託光塵敢陳祖席操絲¶
比竹歌陽關朝雨之詞舉白飛觴牽南浦春波之恨¶
某等濫因薄技獲對芳筵上奉台顔輒成樂韻¶
<pb:KR4d0261_SBCK_065-10a>¶
㤗山英譽冠當時五嶺人人說繡衣平歩便應持紫¶
橐它年何止到黄扉遲遲暖日離筵啓渺渺澄江畫¶
舫歸若問越裝無一物篋中寳唾盡珠璣¶
　　　廣東春教致語¶
司馬仲春振旅職在周官連帥比年簡車聞諸漢志¶
盖兩軍相交而尚猶執榼豈今日之蒐而可廢開筵¶
經略玉節逺分金弢博覧掃磐牙之夙盗耀駭電之¶
雄芒不戮一人同子文之訓楚旣明三令有孫武之¶
教吴提刑光動台階望尊膚使玉轡見澄清之志固¶
己桭威繡衣兼逐捕之權寕忘除器提舉襟懷磊落¶
<pb:KR4d0261_SBCK_065-10b>¶
儀表清明武庫文埸乆說聲名之卓海靈陸寳暫¶
經畫之餘共閱竒兵式逢良日目其拳勇角此蹶張¶
分諸葛之陣圖得逢門之射法雖介胄之色不可犯¶
方肅戎容然爼豆之事則甞聞當行觴政自有折楊¶
桞之曲何湏迷蝴蝶之聲傾緑醑以勝桮看紅潮之¶
登頰某等庇身治部接武談優仰對顔行敢陳韻語¶
髙管嗷嘈疊鼓忙春雲輕覆饗軍堂二星光動狐狸¶
伏六纛威騰貔虎良海孽向來如薙草射夫無有不¶
穿楊時平巳卧邊庭鼓不廢蒐田謹舊章¶
　　　歸路致語¶
<pb:KR4d0261_SBCK_065-11a>¶
我武惟楊出旌幢而　終朝而畢洗兵甲以挽河¶
經略智略少雙文武備足崇宣力四方之烈妙折衝¶
千里之籌憺秋肅之嚴威行春搜之令典罷休武舞¶
旣訖事於鬪埸羅列靘粧願駐車於廣陌新聲發越¶
軼態便姢所謂進歩而若翔莫不駢肩而争覩某等¶
偶因䑕技獲仰虎符不揣凡才輙成韻語¶
轅門返斾到康莊甚寵傳呼實鮮䨇麗錦輕飜青玉¶
案髙牙旁聳碧油幢令行遐嶠真無事盗息潢池不¶
受降㑹見追鋒歸禁密獨留威譽紀南邦¶
<pb:KR4d0261_SBCK_065-11b>¶
盤洲文集卷第六十五¶
