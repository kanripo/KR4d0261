# -*- mode: mandoku-view -*-
#+TITLE: 盤洲文集
#+DATE: 2015-09-23 10:23:24
#+PROPERTY: JUAN 49

<md:KR4d0261_SBCK_049-1a>¶四十九¶
　　　　　　　　　　　　　宋　洪适　撰

　　章奏九¶
　　荆門軍奏便民五事狀¶
臣伏覩紹興三年二月二十八日手詔應諸路守臣¶到
任及半年以上先具民間利病或邊防五事聞奏¶臣恭
惟¶陛下勤恤民隠出於天性臣以駑猥叨乗障之寄仰
<pb:KR4d0261_WYG_049-1b>
體¶陛下愛民之心不敢以不可施行之事徒塞詔旨臣¶
自到任訪之於民云荆襄頃為盜區魚肉其民最甚<md:KR4d0261_SBCK_049-1b>¶凋
殘之餘實與淮南無異今田畝既已起税而逐年¶又有
均敷茶額錢所出甚於夏秋常賦致使茶商執¶害民之
柄而託吏為姦不惟民力重困又緣此不敢¶歸業數十
年間所以民未加益幷官田以附種為名¶而不稼納租
麴引失立法之意而重疊出鏹大禮代¶佗州之貢而多
方取辦皆不便於民者臣雖到任未¶及半年緣茶事所
<pb:KR4d0261_WYG_049-2a>
不可緩臣謹條次下項¶
　　一臣所謂茶商執害民之柄而託吏為姦者蓋¶江
　　　浙他路俱有茶額而食焉者衆商人隨時¶賣價
　　　四民不以為病惟創痍之地戸口耗減<md:KR4d0261_SBCK_049-2a>¶而凋傷
　　　困乏葢不能頓頓食茶如荆門軍又¶緣異時官
　　　吏不以疲民為念所圖溢額受賞¶歲增加至於
　　　數多若奉行前後朝廷指揮令¶客人從便交易
　　　則定額必致虧減官吏當有¶責罰本軍昨來遂
<pb:KR4d0261_WYG_049-2b>
　　　以人戸為率計口均敷如¶家有一丁則歲受茶
　　　三斤其丁多及老小者¶以次增減至有一家買
　　　十三斤者行之將及¶十年豪商與猾吏通謀為
　　　姦其弊不一今荆¶門兩縣之民其客戸往來不
　　　常外主戸纔及¶三千坊郭不滿五百家遞年趂
　　　茶四百六十<md:KR4d0261_SBCK_049-2b>¶引客人就官入納毎茶一斤為錢
　　　一百八十¶一文足就旁近土産處買下等粗茶
　　　雜以木¶葉毎斤不直百文却逐年定價令民戸
<pb:KR4d0261_WYG_049-3a>
　　　每斤¶還五百三十文足㑹計本軍歲額官得客
　　　人¶入納錢一萬七百貫有畸而民間償客乃費¶
　　　三萬一千七百貫凡客人賫引到縣指定所¶欲
　　　賣茶鄉分乞留元引只以縣帖下鄉稱某¶客販
　　　到若干引令耆保差大小保長門到戸¶至應主
　　　客戸幷計口均敷或猾吏暗增引數¶或豪商均
　　　茶已足計託牙駔妄稱人丁迯徙<md:KR4d0261_SBCK_049-3a>¶差互發賣未
　　　足乞改别鄉吏既受賂更不覈¶實又與分下别
<pb:KR4d0261_WYG_049-3b>
　　　鄉或不即時批鑿元引致容¶往來影帶私販或
　　　先以私茶憑牙駔欺民均¶賣續用縣帖再勒依
　　　數認買若爭拒不受客¶即委棄於地而去不惟
　　　疲民費錢重疊而遞¶年損折入納錢亦不為少
　　　皆緣歲額過多不¶敷則無由可辦商執其柄又
　　　以髙價邀於官¶而求售在官者懼譴乃復黽勉
　　　曲從而滋蔓¶吏姦公私俱病臣比因草奏遂㸃
　　　檢倚郭縣¶二十八年内都保承受縣帖均分茶
<pb:KR4d0261_WYG_049-4a>
　　　數已足<md:KR4d0261_SBCK_049-3b>¶而繳到客引尚多虧數縣吏却稱自均
　　　敷以¶來逐年遞䟎以次年春夏季補充前一年
　¶　　之數盖酒稅場務日生課利容有前後䟎補今¶
　　　既將丁口敷茶民間出錢已滿歲額而官引¶却
　　　有虧失者葢是承襲作弊如前所陳臣已¶究治
　　　縣吏勒令填補榜示見行條法及續降¶寛恤指
　　　揮自今更不違法均敷但常額尚存¶則實惠難
　　　行若不控告朝廷剗革此弊則疲¶民困窮未能
<pb:KR4d0261_WYG_049-4b>
　　　休息臣愚欲望聖慈憐念逺人¶許令荆門軍紹
　　　興二十九年只以客人從便<md:KR4d0261_SBCK_049-4a>¶實住賣到茶數立
　　　為新額或乞以見今歲額¶特賜蠲減一半庻幾
　　　易於趂辦則害民之柄¶不在茶商茶商不能確
　　　執髙價自然從便交¶易是寛恤之澤實及千里
　　　一二年間必有增¶戸之效¶
　　一臣所謂官田以附種為名而不稼納租者其¶一
　　　曰營田其一曰學糧田所謂營田者前此¶邑官
<pb:KR4d0261_WYG_049-5a>
　　　緣以營田結銜既上司督責即指荒閒¶田土稱
　　　為官莊初不遵依元降指揮修葢屋¶宇置造農
　　　具召人耕作便行追集稅户以物<md:KR4d0261_SBCK_049-4b>¶力多寡勒令
　　　認租謂之附種營田至兩年一¶替供糾本鄉未
　　　曾附種之戸輪次認納吏緣¶為姦轉更教令糾
　　　抉善良毎一戸替免至於¶追逮五七戸紛拏推
　　　託賄賂公行源源不絕¶舉縣咸被其擾遇新至
　　　之戸或乍佃荒田或¶只請住基而見充附種之
<pb:KR4d0261_WYG_049-5b>
　　　人已投狀措令承¶代故有犁鋤未到畎畝茅茨
　　　未庇風雨而營¶田官課已遭督責臣伏見前郊
　　　赦文放免都¶督府官莊葢是朝廷已知其弊今
　　　荆門軍長¶林縣髙陽兩莊當陽縣山口莊所名
　　　營田係<md:KR4d0261_SBCK_049-5a>¶安撫司專差官兵耕作即是良田實收
　　　課利¶幷長林縣車橋兩處亦有官兵營田當陽
　　　縣¶只有四戸開耕實田外其他兩縣營田共一¶
　　　千七十七戸所納秋課自五斗有至於四十¶二
<pb:KR4d0261_WYG_049-6a>
　　　石者共一千八百餘石又有夏料小麥在¶外並
　　　是無田認納臣不住據人戸訴稱所認¶課子逐
　　　年幷是尉司弓手攬納毎石有費錢¶三千者毎
　　　戸各有小麥七升亦有費錢一千¶者即是稅工
　　　起稅實為重疊臣愚欲望聖慈¶行下將實有官
　　　田耕種去處依舊存留外其<md:KR4d0261_SBCK_049-5b>¶虚名營田勒人户
　　　附種白納課子之數並乞¶除免¶
　　一臣所謂學糧田者蓋湖北兵戈之後沃壤彌¶望
<pb:KR4d0261_WYG_049-6b>
　　　人力不給凡請佃逃絕荒田官司初不打¶量畝
　　　步若人力有餘則逐歲四旁增墾其有¶没官田
　　　産即是酒戸抵當或公吏等人犯罪¶没納者田
　　　既籍没則所種之客隨其地主又¶復他出頃年
　　　再興學校郡縣奉承括到没官¶田便名學糧初
　　　無耕夫遂勒本保人戸分畝¶認米謂之附種學
　　　糧皆是與本户田土不相<md:KR4d0261_SBCK_049-6a>¶連接農人不便耕墾
　　　例皆荒閒不免依數填¶納租課臣稽考縣籍長
<pb:KR4d0261_WYG_049-7a>
　　　林之安西鄉納學糧¶人一百二十三戸其一户
　　　有田通計長林九¶鄉納學糧者共二百三十三
　　　戸其有田者纔¶三十五戸臣今若受人戸之訴
　　　除其無田之¶租則學糧遂空無以養士若循舊
　　　不恤勒令¶認租則細民苦之無時而已緣本軍
　　　並無承¶平案牘即不見得舊管贍學錢糧之數
　　　兼並¶無寺觀絶産可充贍學臣以愚見相度本
　　　軍¶長林縣歲催學粮没官田米麥二百石有畸<md:KR4d0261_SBCK_049-6b>¶
<pb:KR4d0261_WYG_049-7b>
　　　而兩縣歲催常平戸絶田米麥八百石有畸¶臣
　　　竊計本軍目今之數除累年秋夏未接間¶出糶
　　　常平米接濟小民樁到錢一萬二千貫¶有畸糴
　　　補未足外其見管米一萬一千石有¶畸義倉所
　　　儲又在外本軍人戸稀寡設有水¶旱所費賑濟
　　　之數不多毎年老疾乞丐之人¶亦甚少臣愚欲
　　　望聖慈許令本軍於長林縣¶戸絕田租内歲撥
　　　米麥各一百石以充學糧¶其附種之數幷賜除
<pb:KR4d0261_WYG_049-8a>
　　　免自後没官田如人户¶願耕即以其所佃𨽻之
　　　常平二者既行則聖<md:KR4d0261_SBCK_049-7a>¶澤匝於阡陌遂見頌聲並
　　　作無田里愁嘆之¶心矣¶
　　一臣所謂麴引失立法之意而重疊出鏹者在¶法
　　　諸鄉村去州縣二十里外有吉凶聚㑹聽¶人戸
　　　納錢買引於隣近酒戸寄造上戸納錢¶三貫造
　　　三石以其錢作朝廷封樁臣竊詳法¶意葢謂民
　　　間有聚㑹之事親賔往來使之納¶錢買引則多
<pb:KR4d0261_WYG_049-8b>
　　　得酒醴公私有補而行法之久¶幷緣為害凡逐
　　　縣就州軍請引至人戸投買<md:KR4d0261_SBCK_049-7b>¶之時縣吏視其物
　　　力多寡抑勒出錢致有十¶餘千者既已得引酒
　　　戸又復視其貧富勒令¶出錢亦有至十餘千者
　　　初未嘗得酒中下户¶緣無力出錢買引遂有過
　　　期不成昬姻者其¶縣邑解發之錢未必一一皆
　　　到州郡封樁上¶下相䝉剥割生弊臣雖已禁約
　　　屬縣不得違¶法過數收錢及不得酒戸抑勒民
<pb:KR4d0261_WYG_049-9a>
　　　户多出錢¶物外但賣引尚存則縣邑作弊難以
　　　一一幾¶察臣聞越勾踐欲其民之繁息令女子
　　　年十¶七不嫁者罪其父母今凋郡正欲生齒日
　<md:KR4d0261_SBCK_049-8a>¶　　增乃因麴引而使失昬姻之時實害聖政臣愚¶
　　　欲望聖慈咨詢大臣講求所以革弊之䇿或¶可
　　　刪除此法實天下幸甚¶
　　一臣所謂大禮代他州之貢而多方取辦者臣¶聞
　　　周之臣工助祭漢之列侯酎金各以其邦¶大小
<pb:KR4d0261_WYG_049-9b>
　　　任土作貢今湖外案牘不存遇大禮年¶分却令
　　　荆門軍代靖州進貢大禮銀二百兩¶絹二百疋
　　　又代峽州貢絹三百疋每疋折錢¶五貫文只於
　　　峽州得絹本錢二百八十五貫¶而本軍自有進
　　　貢銀絹各二百疋兩既小壘<md:KR4d0261_SBCK_049-8b>¶財賦不足如大禮
　　　年分不免東移西兊非民¶何所從出官府既無
　　　前牘可考若謂自承平¶以來二州之貢幷是荆
　　　門代納則向來川廣¶湖湘入京皆取道荆門軍
<pb:KR4d0261_WYG_049-10a>
　　　馬項背相望實為¶富庻之地今則僻在一隅去
　　　水幾二百里非¶商旅所集蕞爾遺黎强名城郭
　　　臣今不敢幷¶乞減免若以靖州雜於溪猺賦入
　　　稀少之時¶則本軍且乞為靖州依舊代納如峽
　　　州則有¶四縣已多於荆門一倍又川江舟楫之
　　　湊商¶稅所入非荆門比臣愚欲望聖慈許令荆
　　　門<md:KR4d0261_SBCK_049-9a>¶免納峽州貢物庻幾不使一壘而供三州之¶
　　　賦
<pb:KR4d0261_WYG_049-10b>
　　　荆門應詔奏寛恤四事狀¶
臣伏覩紹興二十八年九月一日聖㫖令郡守奉行¶寛
恤指揮如有未盡事件條具聞奏臣到任未及三¶月民
之弊害未能盡知仰體¶陛下焦勞仁民之心夙夜黽勉
凡所以綏惠凋瘵瑣¶細必行不敢逐一塵凟天聽其大
者四事每歲公私¶取於民幾三四千緡臣雖各已蠲免
若非朝廷禁止¶恐向後又復檢尋前例兼恐他郡亦有
此弊欲望聖<md:KR4d0261_SBCK_049-9b>¶慈特賜行下如有違戾許民戸越訴庻幾
<pb:KR4d0261_WYG_049-11a>
斯民永被¶德澤臣先次畫一開具須至奏聞者¶
　　一臣本軍每歲人戸秋苗有正稅米又有油麻¶豆
　　　粟雜色亦是折米近年受納官吏生弊將¶正稅
　　　米與雜折米令各作一鈔官倉則利於¶兩鈔畸
　　　零多收合耗而專斗則利於逐鈔各¶收糜費使
　　　用等錢上下侵漁比之舊年每歲¶多取人户一
　　　二千貫臣已將紹興二十八年¶所納米毎戸幷
　　　倂作一鈔只是畫件聲說名¶色及裁減使用錢
<pb:KR4d0261_WYG_049-11b>
　　　三分之二訖欲望聖慈特<md:KR4d0261_SBCK_049-10a>¶降指揮禁止以為永
　　　久之利¶
　　一臣本軍酒務及公使庫舊例遇正旦寒食冬¶至
　　　各印闗子付居民令户户納錢赴官沽酒¶自一
　　　百至一貫軍城數百家每一節出錢二¶百貫只
　　　是畧得些小惡酒雖一家百金疑若¶甚微葢凋
　　　郡難得錢物細民所居茅屋日出¶一間賃錢纔
　　　十二文而遇節頓出百金比屋¶為病臣自紹興
<pb:KR4d0261_WYG_049-12a>
　　　二十八年冬至以來已行蠲¶免訖欲望聖慈特
　　　降指揮禁以為永久之利
　　一臣本軍有獨石潭在江漢之旁産魚甚多舊以
　　　魚利添助支費昨緣改作放生池而本軍却將
　　　江潭下流强立地名謂之車湘灘上下堤楊子
　　　灘青术塌每戸雖不施網罟至冬月令縣尉追
　　　集㳂江人戸將已前魚利之數均勒認納每歲
　　　得錢二百餘貫入公使庫臣已將紹興二十八
<pb:KR4d0261_WYG_049-12b>
　　　年合收錢並行減免訖欲望聖慈特降指揮禁
　　　止以為永久之利¶
　　一臣管下當陽縣每歳遇人戸納夏秋二稅幷¶令
　　　先納嘗酒錢以家業多少為率自五百至<md:KR4d0261_SBCK_049-11a>¶三千
　　　雖賃地僑寄之戸亦令地主抱認凡一¶年兩次
　　　出鏹幾及二千貫臣已榜示自紹興¶二十九年
　　　革絶訖欲望聖慈特降指揮禁止¶以為永久之
　　　利
<pb:KR4d0261_WYG_049-13a>
　
　
　
　
　
　
　
　
<pb:KR4d0261_WYG_049-13b>
　
　
　
　
　
　
　
　盤洲文集巻四十九
