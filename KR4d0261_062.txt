# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:01.878882
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 62
#+PROPERTY: FILE SB04n0459-062盤洲文集-卷第六十二.
<pb:KR4d0261_SBCK_062-1a>¶
盤洲文集卷第六十二¶
　　題跋十五首¶
　　　跋歐書温彦&KR0054;碑¶
按新唐列傳云温大雅字彦弘彦&KR0054;字大臨大有字¶
彦將如史所書則是彦&KR0054;兄及弟皆名太字彦獨彦¶
&KR0054;反此耳近丗陳朝散正敏著遯齋閑覧間證史傳¶
之訛謂古人蓋有以字顯者彦&KR0054;當是以字行於時¶
殆舊史之誤而新書未之正竇苹作唐書音訓亦云¶
以兄弟名字推之似名太臨而字彦&KR0054;予&KR0690;新唐丗¶
系表乃云彦將字大有又顔魯公嘗作顔勤禮碑内¶
<pb:KR4d0261_SBCK_062-1b>¶
叙顔温二家之盛其略曰思魯大雅俱仕東宫&KR0598;楚¶
彦&KR0054;同直内史遊秦彦將皆典秘閣如表之所書碑¶
之所序則是彦&KR0054;彦將皆以彦配名唯大雅異耳又¶
歐陽文忠公在中書日有顔氏裔孫獻其祖思魯除¶
儀同誥内云内史令臣瑀宣侍郎臣封德彛奉舎人¶
臣彦將行公謂不應稱臣而書字彦將固當爲名惟¶
三公名字不應伯仲異同後人率皆惑之予家有彦¶
&KR0054;墓誌及神道碑皆云諱彦&KR0054;字大臨不云其以字¶
行陳竇二公雖疑史䇿之誤然碑碣不容失實其&KR0003;¶
無據當從碑誌爲正以魯公之文思魯之制新書之¶
<pb:KR4d0261_SBCK_062-2a>¶
表爲憑則是大雅獨與二弟不同予復考大雅嘗撰¶
唐創業起居注内書&KR0774;帝遣使夜至太原温彦將&KR0043;¶
於城西門樓上首先見之報兄彦弘馳以啓帝帝方¶
卧聞而驚起執彦弘手而&KR0015;据此則温氏昆弟皆以¶
彦爲名明矣而此書首題乃云大雅奉勑撰又顔碑¶
亦云大雅抑又何&KR0088;盖唐之孝敬皇帝諱弘如弘文¶
館改昭文弘農縣改&KR0106;農姓弘者改洪徐有㓛本名¶
弘敏亦縁避諱遂以字行大雅正&KR0011;有㓛亦以孝敬¶
故遂稱其字耳難者曰有㓛盖避同時諱大雅生在¶
孝敬之前不應亦避其諱是不知生雖不避後丗追¶
<pb:KR4d0261_SBCK_062-2b>¶
改之故稱其字爲名如&KR0051;書避髙祖諱不云劉淵而¶
云劉元海避太祖諱不云石&KR0849;而云石季龍李延壽¶
亦以韓擒虎爲韓禽司馬遷作史避武帝諱改蒯徹¶
爲蒯通班固避宣帝諱改荀況爲孫況爲明帝諱改¶
莊忌爲嚴忌史䇿之例縁帝諱而更易姓名者多矣¶
新書有韋弘機傳而舊書止作韋機又可見其因孝¶
敬而削也新書正之故復用夲名而大雅猶名其字¶
者盖當時國史所改新書因之不加研䆒失於復正¶
故尔¶
　　　跋歐書皇甫府君碑¶
<pb:KR4d0261_SBCK_062-3a>¶
皇甫誕當漢王諒挻禍之際能抗章力争至幽囚狴¶
犴猶發扃城之謀事偶不克遂殞其軀可謂忠節凛¶
然&KR0162;生靡頋者也北史列傳旣不能發&KR0045;其英烈至¶
序其官秩又多闕略傳云開皇中遷治書侍御史後¶
爲尚書左丞拜并州揔管司馬以抗節遇害碑歴叙¶
其仕周爲畢王府長史隋&KR0004;授廣州長史爲益州揔¶
管府司法傳雖略而不書可也至除比刑二部侍郎¶
及自御史之後歷大理少卿再爲尚書左丞河北河¶
南安撫大使其賛并州也加儀同三司其贈柱國也¶
兼光禄大夫史皆無之盖其闕也又碑記其祖贈膠¶
<pb:KR4d0261_SBCK_062-3b>¶
涇二州刺史而傳止稱涇州碑云誕字元憲而傳作¶
元慮是皆其失考此碑乃誕子無逸與歐于併肩於¶
武德正觀之間故于製其文而歐筆之決無誤者况¶
皇甫終於隋仁壽間李延壽修史在唐正觀末相距¶
四十餘年巳脫略舛誤如此况逺者乎¶
　　　跋歐書丹州刺史碑¶
率更之書名天下而爲後丗法丗傳絶筆於丹州之¶
一碑筆力勁徤他書無出其右者今眎其書信然而¶
是碑文字刓㓕尤甚丗無復知丹州爲何人詳考其¶
碑隱然猶有公諱崇字平髙六字按唐史裴寂之左¶
<pb:KR4d0261_SBCK_062-4a>¶
方有張平髙一傳史載其在隋爲鷹&KR0045;府校尉事唐¶
授左領軍將軍封蕭國公正觀&KR0004;守丹州刺史坐事¶
以右光禄大夫還第所書與碑同則知崇之姓張氏¶
無疑矣而傳載歴官次序甚略於碑疑崇無赫赫大¶
功故爲史氏所略而傳云以坐事還第碑乃美其知¶
止戒覆以就閑盖碑誌溢美無足怪者傳又書其追¶
封羅國贈都督事而碑獨不記則是勒碑之後復&KR0013;¶
寵褒作者不及記之然崇之夲傳及忠義傳列凌煙¶
功臣及裴寂傳所書皆云張平髙而不名豈唐人多¶
以字顯如殷開山之&KR0011;史&KR0125;皆以字稱者乎但唐人¶
<pb:KR4d0261_SBCK_062-4b>¶
雖以字顯史必隨著其名今平髙本傳則亡之豈非¶
史氏之逸乎凡唐史紀人姓名尤多繆誤如鄭潜曜¶
乃作郭潜曜程處亮或作程懷亮之&KR0011;今平髙之碑¶
旣不載其以字行盖史家刪修誤以平髙爲名&KR0539;甞¶
考殷開山名嶠封德彛名倫髙士廉名儉尉遲敬德¶
名恭姚思廉名簡髙季輔名馮&KR0171;定方名烈唐休璟¶
名璿郭元振名震王方慶名綝在唐無所諱避不知¶
何爲而行字遂至君臣之荅問詔旨章牘之所稱一¶
切以字&KR0002;李靖見於紀傳皆書名而裴寂傳後載武¶
德九年差功之事則又書曰李藥師是旣以名稱又¶
<pb:KR4d0261_SBCK_062-5a>¶
以字行此尤爲二三唐人名字余乆惑之因平髙之¶
辯略志其梗槪云¶
　　　跋歐書唐瑾碑¶
唐&KR0004;文章承五代之衰務以駢儷爲工碑誌之作多¶
浮靡而無事實惟丗繫子孫官封名字可以考據唐¶
瑾碑乃于志寕所撰歐率更所書今以其文考北史¶
列傳則史之失甚多碑云瑾字子玉而傳作附璘新¶
唐丗系表又作子瑗盖玉瑗小有差衍傳則誤矣碑¶
云瑾曽祖儼祖文輪而北史於瑗之父永傳云父倫¶
祖揣今以新唐丗系推之則揣乃瑾之髙祖儼則其¶
<pb:KR4d0261_SBCK_062-5b>¶
曽祖正與碑合傳旣逸儼之名遂誤以髙爲曽碑云¶
瑾祖名文輪而傳作倫旣失實矣新唐又作輪字文¶
轉此又唐書之失碑云文輪終東萊太守而傳作青¶
州刺史唐表又作青州太守且刺史之秩尊于太守¶
使文輪歴之則作碑者不應不載此北史之誤又太¶
守乃典郡之稱唐表云青州太守非也碑以儼爲守¶
東安而表作東海亦非也碑云永終車&KR0016;將軍唐表¶
作儀同三司則是碑記其武散官之崇者表書其文¶
散官之崇者傳皆不書碑及唐史皆云永爲平壽忠¶
武公而傳又不書其謚皆其闕也碑歴叙瑾&KR0004;以魏¶
<pb:KR4d0261_SBCK_062-6a>¶
大統元年爲貟外散&KR0016;侍郎周文引爲記室及河橋¶
之勝而封平昌縣子是年有陟岵之憂起爲太子舎¶
人遷膳部轉右丞加持節撫軍將軍大都督通直散¶
&KR0016;常侍轉吏部郎中龍驤將軍然後改伯臨淄繼除¶
黄門侍郎拜車&KR0016;將軍儀同三司散&KR0016;常侍遷吏部¶
尚書然後賜姓宇文于謹南伐以爲行軍長史謹多¶
其才求與通籍然後更萬紐于之姓江陵旣平乃加¶
驃&KR0016;大將軍開府儀同侍中進公爵而夲傳云封姑¶
臧縣子累遷右丞吏部郎戸部長進驃&KR0016;儀同賜宇¶
文及萬紐于姓進封伯轉吏部長奪哀復位從于瑾¶
<pb:KR4d0261_SBCK_062-6b>¶
平江陵以勲封公今據碑所載則始封乃平昌而傳¶
作姑臧碑云喪父在魏大統三年封子之時而傳乃¶
在作吏書封伯之後碑云奪哀爲舎人而傳云復吏¶
部尚書碑云封伯在未賜姓之前而傳則在後碑云¶
賜二姓在吏書之後而傳皆在前碑云從于謹南伐¶
然後更姓萬紐于而傳則先巳更姓凢歷數年始同¶
戎事碑云驃&KR0016;儀同之命在江陵已平之後而傳乃¶
在未賜姓已前其他歷官傳多闕之獨傳有戸部之¶
除而碑則無之碑又叙自入周之後甞爲宗伯出判¶
拓蔡授司宗御正轉内史納言又㓨荆州遷大宗伯¶
<pb:KR4d0261_SBCK_062-7a>¶
而亡夲傳乃云岀㓨蔡州歷拓硤荆州入爲吏部御¶
正納言内史除司宗而亡如碑所載則是岀典二城¶
乃入遷四職復岀治荆据傳則是連尹四州然後入¶
官中都以至蓋棺不復&KR0024;外碑則自蔡州入爲司宗¶
傳則歷遷數職而終於司宗唯傳有硤州吏部二命¶
而其碑不載碑云生爲大宗伯而傳云死贈小宗伯¶
碑有刺史之贈而傳無之碑云謚獻而傳作方唐表¶
又作文獻&KR0002;此之&KR0011;皆以碑爲正蓋唐皎歷任於武¶
德正觀之間志寜親受其事而作斯文必無誤者予¶
旣辯二史與碑之抵捂因以北史之傳校新唐之表¶
<pb:KR4d0261_SBCK_062-7b>¶
傳云永孫悟而表作怡傳云瑾次子令則而表作則¶
又二史之不同者然北史之誤其可一二言哉¶
　　　題松漠紀聞¶
右松漠紀聞一卷先君銜使十五年深阸窮漠耳目¶
所接隨筆纂録聞孟公(庚)發篋汴都危變歸計創艾¶
而火其書握節來歸因語言得罪柄臣諸子佩三緘¶
之戒循陔侍䣛不敢以北方事置齒牙間及南從炎¶
荒視膳餘日稍亦談及逺事凡不&KR0028;今日强弱利害¶
者因操牘記其一二未幾復有私史之禁先君亦枕¶
末疾遂廢不録及柄臣蓋棺㢮語言之律而先君巳¶
<pb:KR4d0261_SBCK_062-8a>¶
賷恨泉下鳩拾殘編廑得數十事反&KR0209;拭靣不復彚¶
次或可廣史氏之異聞云爾¶
　　　題輶軒唱和集¶
右輶軒唱和集三卷紹興癸亥六月庚戍先君及張¶
公(邵)朱公(弁)自燕還途中相倡酬者中興以來岀疆¶
者幾三十輩或留或亡得生渡盧溝而南者三人而¶
巳&KR0004;朔庭因赦宥許使者歸其郷諸公懲乆縶幸稍¶
南率占籍淮北惟先君及二公以實告旣約和於是¶
淮以南者迺得歸八月戊戌先君至辛丑張公至乙¶
巳朱公至九月乙夘先君以徽猷閣直學士入翰林¶
<pb:KR4d0261_SBCK_062-8b>¶
是月甲子岀爲郷州後四年南遷八年薨又三年賜¶
謚忠宣張公以修撰祕閣主佑神觀是年岀居明州¶
後六年待制敷文閣六年爲池州明年卒朱公以直¶
祕閣亦主佑神觀明年卒先君字光弼饒州人張公¶
字才彦和州人朱公字少章徽州人¶
　　　題金國文具録¶
右金國文具録一卷賈生五餌昔云其䟽解編髮而¶
&KR0013;純繢用夏變夷蓋非人力之所能致宇文氏旣爲¶
蕝其書力强先君同汚新秩&KR0004;有翰林直學士之命¶
又有中京副留守之命最後有承德郎留司判官之¶
<pb:KR4d0261_SBCK_062-9a>¶
命先君以死自誓文書衘䄂至于再三卒拒不受王¶
春二月家弟遵邁接踵召對¶
上謂先君與宇文虚中同時作使宇文受僞命先君¶
獨執節不屈且道秦檜毀鬲之&KR0003;所以不得大用嗚¶
呼淵&KR0168;不忘舊編且在&KR0259;涕渉筆存之左方¶
　　　敬書先忠宣賜謚制書後¶
臣聞足再刖而玉顯其美火百錬而金知其精人臣¶
忠邪至身後而是非始判發潜徳之幽光誅姦䛕於¶
旣死孔子作春秋之旨也先臣當戎馬紛紜之際使¶
不可測之絶國十有五年然後歸陛下謂&KR0171;武不能¶
<pb:KR4d0261_SBCK_062-9b>¶
過且許筆賜其傳㑹先臣席不煗而逐弗&KR0023;藏奎璧¶
之寳今又十有五年弟遵入對陛下褒歎忠節復道¶
前語恩隱再三寵之令謚生雖竒剥芬香多矣臣謂¶
衛律李陵屢&KR0003;而武不降先臣則爲宇文虚中韓昉¶
所逼三換官而不受張勝事泄武有擬劒幽窖之危¶
先臣則不同龔璹仕齊寕蹈利刃冷山無以異於窮¶
海之北餬口於悟室無異於靬王&KR0215;影&KR0047;翔所不及¶
牧羝者四歳至&KR0002;通永祐之表朝長樂于燕間道蠟¶
書其至有九潜見王人幾僨牢户問荅徃反皆存闕¶
庇民之語&KR0300;其詩文篇篇以戢兵爲意此則武之所¶
<pb:KR4d0261_SBCK_062-10a>¶
無者陛下以爲武不能過聖訓明哉然燕王聲霍光¶
之罪以武乆縶而歸財得一典屬國&KR0045;敞無功迺爲¶
搜粟都尉遂謂光顓權自恣疑有非常而&KR0087;檜排妒¶
先臣不使一旬寓乎玉堂之直致陛下有大用之意¶
而不遂終之流放醜地九年不返則得禍之酷特甚¶
於武武之一子黨叛人而誅漢廷憐之爲之逺贖胡¶
岀&KR0171;氏頼以不絶而臣以先臣故&KR0023;戾亡檜至謂家¶
傳强&KR0064;曲法免官非遇天日清明則亦禁錮就死嗚¶
呼一言華衮萬丗不刋易名崇終匹休麒麟圖&KR0030;諸¶
&KR0012;不肖咸叨録用㤙徧存&KR0255;又過&KR0171;氏臣礱石以識¶
<pb:KR4d0261_SBCK_062-10b>¶
異渥㤗&KR0027;逢&KR0123;鎮之松區&KR0165;九京之&KR0072;皷忠義之氣¶
於兹見之¶
　　　題曹公顯所書陳體仁梅清傳後¶
香草以比君子固多見於騷人之辤至剛長歳寒之¶
際能舒翹楊芳表表於風林雪嶺間惟梅爲然其奔¶
軼絶塵之姿殆與莊士端人無異彼揭車杜&KR0002;尚不¶
敢與之齊驅而冶桃繁李瞠&KR0002;乎其後誠未可同日¶
而語陳君用太史公法爲作佳傳曹侯一見知賞泚¶
筆特書而冠文其首抑可謂三絶也¶
　　　跋杜氏墓志¶
<pb:KR4d0261_SBCK_062-11a>¶
夫利不十者不易業&KR0002;良弓良冶之子必丗其家可¶
也杜君以和緩之術聲于郷而以周公孔子之道命¶
厥子使其後能掞藻决科翔纓華塗推父祖湯劑濟¶
人之心以施有政兹無&KR0018;籝金之遺矣¶
　　　跋米元暉&KR0030;二¶
丘壑之士乆寂寞則起朝市之念朝市之士乆喧&KR0349;¶
則懷丘壑之放古今之理一也予賛治丹丘雖環郛¶
皆山可以拄頰而霞城雲嶼亦得駕言窮覧然塵纓¶
冗牘之所覊束終不能瑩心而醒目米西清所作瀟¶
湘圖曲盡林阜煙波之勝遐想鷗鳥之樂良不可及¶
<pb:KR4d0261_SBCK_062-11b>¶
予甞客毗陵一葦太湖舊矣去之六年風朝月夕則¶
思怒濤裂山澄漪見雲夢寐間時一徃焉觀此恍然¶
所謂逃空谷而喜聞足音者¶
　　　跋孔門四科圖¶
魯論第孔門四科先言語而後政事太史公先政事¶
而後言語此畫有行行其容者似子路氏而次在八¶
是以魯論爲序者也¶
　　　跋十六尊者圖¶
天台石橋丗稱尊者道&KR0163;歸心佛氏者薫洗齋&KR0043;或¶
見林顛有殿閣之形而聆鍾皷之響千灯發光擁錫¶
<pb:KR4d0261_SBCK_062-12a>¶
來去㞕然有聞予嘗欵其山&KR0099;無所見手舒此畫爲¶
之肅然作禮¶
　　　跋蓮社圖¶
惠逺師作浄社四方不約而至者百有二十三人此¶
其表然有稱者師欲致范武子而不可得謝康樂欲¶
同社而師不納彼招之不來麾之始去亦各從其志¶
也¶
　　　跋戒殺文¶
禮云牛羊犬豕無故不殺蓋君子心根於仁必不至¶
&KR0064;殄天物佛家者流集殺生事作文以戒丗使中人¶
<pb:KR4d0261_SBCK_062-12b>¶
