# -*- mode: mandoku-view; -*-
#+TITLE: 盤洲文集
#+DATE: 2015-09-11 13:02:59.376868
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0459-012盤洲文集-卷第十二.
<pb:KR4d0261_SBCK_012-1a>¶
盤洲集卷第十二¶
　　内制二¶
　　　撫諭四川軍民詔¶
朕嗣守神器于斯三年廼睠坤維邈在萬里㑹邊塵¶
之未靖致戎備之不除乗塞護關乆矣采薇之戍踰¶
山越谷逺哉輸粟之勞或郡邑不值於循良故田里¶
尚生於愁歎兹選近臣之彦徃專外閫之權挾纊以¶
慰軍情下當户曉褰帷以求民瘼大則驛聞推吾軫¶
䘏之恩酌以便冝之制必令四境之按堵惟恐一夫¶
之郷隅儻休息之有期庶榮懐而相慶¶
<pb:KR4d0261_SBCK_012-1b>¶
　　　戒戢&KR0141;吏詔¶
朕聞先王之時人有士君子之行在位者皆節儉廉¶
清氷霜其操羔羊素&KR0093;之詩所爲作也今則不然貪¶
夫徇利廉耻道䘮亶以廣田宅厚妻子爲計谿壑無¶
厭漫不忌憚甚者掩公帑之積私倉&KR0067;之贏賊民剥¶
下浚其膏血嗚呼豈設官之意哉朕自臨御以來崇¶
儉徳蠲浮費庶幾虖風厲天下姦&KR0141;之吏未有聞而¶
不治然速辜相継何耶是朕徳不能化罰不能懼也¶
古者刑不上大夫唐虞畫衣冠而民不犯孰謂搢紳¶
之士心無媿耻不&KR0002;古之齊民歟夫先甲後庚申&KR0346;¶
<pb:KR4d0261_SBCK_012-2a>¶
教吿而抵冒不巳至于用法豈得巳哉凡我諸臣其¶
洒心遷善勵淳白之節副揔核之政以長保其禄位¶
無或不悛奸我重辟播吿中外使明知朕意¶
　　　激諭將士詔¶
朕祗奉慈訓嗣有基業永念祖宗陵寢朝献路絶&KR0058;¶
元塗炭屯戍未休朕爲人之後而不能報上丗之憤¶
爲人之君而不能振斯民之厄故食不知味寢不安¶
枕未嘗以尊位爲樂也特以戰争之役肝腦塗地不¶
忍南北之人枉罹非命自即位以來兩發聘使冀尋¶
舊盟而鄰帥主兵及境弗納迨行人再徃始則立式¶
<pb:KR4d0261_SBCK_012-2b>¶
邀求継則迫脅囚辱朕以兵&KR0169;難開隱忍自屈仍遣¶
魏&KR0142;衘命復行不較禮文書辞屢易不愛四郡割以¶
奉之乃渝元約又求啇州且索臨陣係虜之人是其¶
更變無厭必欲尋釁&KR0004;無休兵結驩之意今使命逗¶
留議論不决積粟出&KR0179;包藏罔測朕以¶
太上聖意不敢重違而宰輔群臣前後屢請巳盡依¶
&KR0004;式再換國書歳幣成數亦如其議在我可從無一¶
顧惜&KR0002;彼堅欲啇秦之地俘降之人則朕有以國斃¶
不能從也儻或不諧前好至於交兵天實臨之非朕¶
得巳想彼兵民厭其黷武亦當嗟怨况我將校六師¶
<pb:KR4d0261_SBCK_012-3a>¶
受國家爵禄之乆忠義所激自應&KR0108;勇&KR0162;軀爲國雪¶
耻夫立非常之事彰無窮之名醲賞厚賜朕不敢吝¶
嗚呼兵凶器也朕旣無徳以脩二國之睦又無威以¶
寢敵人之謀時當三冬而使軍士有&KR0064;露之歎人民¶
有轉輸之勞害貽爾衆痛在朕躬凡百臣子當念興¶
師用衆匪朕本心我直彼曲動則有辭共輸報國之¶
忠永享安居之樂¶
　　　撫諭歸正將士人民詔¶
朕遣使約和首尾三載北帥好戰邀執不移自盧仲¶
賢&KR0004;議則有畫定數事叔姪通書之式唐鄧海泗之¶
<pb:KR4d0261_SBCK_012-3b>¶
地歳幣銀絹之數及縁邊歸附之人朕志存好生寕¶
甘屈巳書幣&KR0095;地一一曲從惟念名將貴臣皆北方¶
之豪傑慕中國之仁義削去左祍投戈來歸與夫軍¶
士人民厭厥腥羶喜我樂土朕知其設意&KR0082;得甘心¶
断之于中决不復遣前後書辭再三峻拒故彼逞怒¶
無厭入我邊境&KR0002;朕利於和好之速成不顧招懷之¶
大信依隨所欲驅廹北歸則與淮北之民同爲魚肉¶
矣爾等當思交兵釁&KR0169;職此之由視彼如讎共圖掃¶
蕩髙官厚賜自有明科傳之子孫永保寜泰天地鑒¶
照朕不食言¶
<pb:KR4d0261_SBCK_012-4a>¶
　　　親征詔(不付出)¶
國家一祖八宗積累基業至于¶
太上傳序在朕乗犬戎亂華之後境土裂爲南北陵¶
園廢於烝嘗二帝蒙塵終天抱痛皇族荼毒所不忍¶
言自踐位以來焦心疾首思&KR0082;報皇祖之讎快四海¶
之意而慈闈務行仁德群臣多主和議朕識不能料¶
事誠不能柔逺屈巳尋盟反墮姦計今彼擁衆渉淮¶
犯我郡縣尚猶遣介持書邀索降將朕寜與之百戰¶
豈忍驅逐歸義之士　就屠戮昔春秋之時鄭小國¶
也介居&KR0051;楚之間城下之盟君臣同耻収合餘燼尚¶
<pb:KR4d0261_SBCK_012-4b>¶
能成功朕今丕冒東南幅貟之廣帶甲之衆&KR0002;忍辱¶
事讎不圖一戰豈不貽萬丗議巳稽考故事展郊祀¶
之期朕將親臨江淮率勵六師用行征討凡我文武¶
軍民懷十聖二百年涵養之恩痛中原四十載左祍¶
之難&KR0108;忠出力不與戎狄俱生大可以成功名而取¶
冨貴次可以寜父母而保妻子皇天后土實佑此行¶
布吿迩遐使知朕意¶
　　　視師詔¶
朕以南北生靈乆苦兵革㑹敵帥有通和之議不憚¶
屈巳委曲如約旣得四郡尚復邀求書札方來兵鋒¶
<pb:KR4d0261_SBCK_012-5a>¶
巳接朕識不能料事誠不能格物志在尋盟反墮其¶
計使我士卒&KR0064;露民庶流離蚤夜痛心噬臍何及巳¶
稽典故改卜南郊將臨江淮親御戎輅師有曲直蓋¶
不得巳凡我文武軍民懷十聖二百年涵養之恩憤¶
中原四十載分裂之難&KR0108;忠出力勿&KR0018;國家大可以¶
取冨貴而求㓛名次可以寜父母而保妻子皇天后¶
&KR0095;實鑒此言巳令有司擇日進發所過務從節省並¶
不得有所搔擾布告邇遐使知朕意¶
　　　又視師詔¶
朕以連年用兵戰士苦於&KR0064;露兩國交惡居甿不能¶
<pb:KR4d0261_SBCK_012-5b>¶
艾安㑹北帥之欲和走行人而就議凡徃來之要約¶
皆委曲而聽從即歸四郡之疆庶結万年之好豈期¶
得地又復踰淮書札未回兵鋒巳接使師旅冒於矢¶
石生靈失其田廬嗟爾何辜由吾不德想迩遐之扼¶
腕空蚤夜而痛心巳展燔柴之期將尋細栁之舉親¶
乗戎輅用靖邊塵夫師克在和理自分於曲直兵應¶
者勝鑒可質於神明動蓋有辭事非得巳惟我荷戈¶
之衆士推轂之勁臣懐累聖二百祀涵養之恩憤中¶
原四十載分裂之難相勉忠義共圖功名猶蟁蝱之¶
&KR0976;膚所當驅逐&KR0002;熊羆之&KR0108;力豈畏艱難¶
<pb:KR4d0261_SBCK_012-6a>¶
　　　改郊祀詔¶
朕惕臨寳位始祓㤗壇巳敕攸司粛&KR1472;栗齍盛之備¶
將因長至展膋蕭圭幣之誠㑹有邊烽尚馳羽檄方¶
治勞軍之計恐&KR0220;&KR0011;帝之儀蓋事旣問於甲兵則心¶
不專於齊戒&KR0002;昔魯史礼屢變於卜郊惟我昌陵日¶
嘗移於近晦况當至道之載適值継遷之虞詔以來¶
春行兹元祀舊章具在故事可稽參兩朝烈祖之規¶
改嗣歳正陽之月庶幾祗敬可薦馨香冝頒一札之¶
書用諗四方之聽¶
　　　改上辛郊祀詔¶
<pb:KR4d0261_SBCK_012-6b>¶
朕比以軍興未皇郊見欲㳙建巳之月巳戒先庚之¶
期幸消弭於外虞懼稽遲於大報敬惟元日正得上¶
辛合魯經啓蟄之文法周室用騂之禮神&KR0117;可逆猶¶
漢帝拜于甘泉祖武是繩蓋¶
太宗行于至道式從改卜䖍舉彛章¶
　　　皇帝荅皇后詔¶
勑皇后夏氏朕祗臨寳祚&KR0004;展祲容㳙肇歳之上辛¶
得元日之&KR0123;亥嘉籩薦饗雅樂繹和曽霄呈明槪之¶
祥緜㝢洽厖鴻之慶端由内助&KR0023;舉精禋載閱芳函¶
益深襃詠¶
<pb:KR4d0261_SBCK_012-7a>¶
　　　賜王彦奬諭詔¶
軍律之弊乆矣握兵者背公徇私相師成風朕當饋¶
而歎將誰使革之卿智勇篤誠山西之桀召自萬里¶
&KR0029;重江介不唯頼卿威望籌䇿以訓兵固圉亦欲號¶
令紀律爲時標準也故將之去偏禆輿皁紛然&KR0155;進¶
羸弱冗食者衆曽不經意卿甫入轅門即能&KR0117;正忠¶
實可嘉不&KR0018;親擢人悉如卿朕何憂焉¶
　　　賜劉寳&KR0324;諭詔¶
古之良將心在國家者當待敵之&KR0169;必以屯田爲事¶
今並塞多曠土朕欲舉行便冝十二利遣九卿持節¶
<pb:KR4d0261_SBCK_012-7b>¶
啇度之未有大將&KR0108;然爲諸軍倡卿奉公體國自請¶
留屯將以豐邊儲而省漕輓與避難懐誕者殊科至¶
於脩治障隧汰簡將士咸振閫外之職忠勤如此朕¶
甚嘉之¶
　　　賜王彦戚方時俊皇甫倜&KR0324;諭詔¶
淮之西瀕塞數千里朕留意戎備不敢忽異時將帥¶
不以國事爲懐視它壤有故隂拱而不恤&KR0002;&KR0087;越肥¶
瘠者有之卿提兵扞城根于忠赤列戍同心謀無崖¶
異興治関隘修設烽燧所以固封守杜侵軼&KR0020;&KR0002;常¶
山之蛇諌大夫諭使指而歸具爲朕言之防邊有頼¶
<pb:KR4d0261_SBCK_012-8a>¶
嘉歎不忘¶
　　　賜潘清卿等乞以&KR0087;國大長公主所留金銀¶
　　　助視師犒勞之費不受奬諭詔¶
漢武帝時干戈日滋大農所儲不足以奉戰士至出¶
御府禁臧以澹之而鼎貴髙訾之家不拔一毫以佐¶
縣官之急輕財體國四海之内卜式一人而巳耳卿¶
等戚畹之彦心在王室願輸橐裝以助軍湏忠欵如¶
此與&KR1021;嗇爲我者殊科顧卿新有陟屺之難養生送¶
死之費未艾也朕亦安忍取而用之&KR0660;不恤緯允蹈¶
斯言載覽所陳不忘嘉歎¶
<pb:KR4d0261_SBCK_012-8b>¶
　　　賜吴璘爲發遣吴拱於祁山堡等處掩殺畨¶
　　　賊大&KR0023;勝捷&KR0324;諭詔¶
強虜騁兵騷我四鄙廼睠西垂之逺&KR0057;深中&KR0628;之憂¶
卿忠智根心䇿慮超卓遣發將士動中事機祁山之¶
役大有斬&KR0023;捷布旣至良用歎嘉所期元戎殄殱醜¶
&KR0011;用馳一札少寓褒懐¶
　　　賜吴拱於祁山堡等處大&KR0023;捷&KR0324;諭詔¶
敵人冦邊再變月律將帥罷怯未成偉㓛朕當饋而¶
歎時無頗牧頼汝父子家傳方略天授智勇必能爲¶
我扞西鄙之患果聞捷音大翦獟悍更期盡力勿使¶
<pb:KR4d0261_SBCK_012-9a>¶
生存國有恩章朕所不惜¶
　　　賜王彦時俊戚方&KR0324;諭詔¶
夫設險隘以固國嚴烽火以守邊自古不易之道也¶
卿董我師旅乆屯于淮外無犬吠之警則巳賢於長¶
城矣輔臣有言汝悉心竭力脩障隧備塞之具無一¶
不治嘉汝忠勤喜見于色金帛之賜庸示眷懐見知¶
則&KR0003;尚其勉之¶
　　　賜姚憲乞以糴到米一萬石助平江府常州¶
　　　闕乏&KR0324;諭詔¶
夫以鄰國爲壑者徒知乎爲我視越人之瘠者不足¶
<pb:KR4d0261_SBCK_012-9b>¶
以語仁爾治郡可&KR0091;救菑有術損羸餘之萬斛助比¶
近之二城免吾移粟之憂嘉爾汎舟之役用頒細札¶
以示襃懐¶
盤洲文集卷第十二¶
