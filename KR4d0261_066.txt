# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:02.151578
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 66
#+PROPERTY: FILE SB04n0459-066盤洲文集-卷第六十六.
<pb:KR4d0261_SBCK_066-1a>¶
盤洲文集卷第六十六¶
　　致語十八首¶
　　　天申節道&KR0163;所囬欄堦白語¶
朱明紀至歌風式對於南薫赤伏告期繞電有光於¶
北斗方臣鄰之歸羙扣老佛以祝釐歸塗正擁於旌¶
旗夾道願聞於管籥敢駐元戎之乗仍邀使者之車¶
&KR0147;喚舞衫更陳口頌¶
濯冠沐浴意能䖍巳萃緇黄介萬年樂備八音浮喜¶
氣香飄九陌凝祥煙雙旌未用催茸纛四牡何妨&KR0833;¶
著鞭夾道&KR0022;人方属目試教舞䄂略回旋¶
<pb:KR4d0261_SBCK_066-1b>¶
　　　前筵祝聖致語¶
玉衡正而太階平氣和九夏里社鳴而聖人岀節應¶
千秋共肩戴舜之心遥拜祝堯之請恭惟皇帝陛下¶
龍飛上治馬化中興聚精㑹神屈左智右賢之䇿恱¶
近來逺同彼疆此界之仁文物葳蕤規摹宏逺上瑞¶
併書於史諜屢豐大播於民謡決天閫而開地垠昆¶
蟲&KR0013;澤壓月窟而震日域殊裔向風迓載夙之令辰¶
騰無疆之嘉頌五帝足六巳邁德於啇周萬歳者三¶
願齊光於箕翼臣等歡呼海角想象天顔喜動眉端¶
言成口號¶
<pb:KR4d0261_SBCK_066-2a>¶
帝暉咫尺照龍楹繞殿嵩呼&KR0002;震霆朝士班齊鸞歩¶
武仙官瑞集鶴儀形奉觴亦有單于使秉筆應書南¶
極星遐嶠莫瞻天日表願將湛露等滄溟¶
　　　對㕔致語¶
如山如阜如岡已祈㤗筴以雅以南以籥式侑需觴¶
廣此上恩行諸督府煙雲絢彩草木欣榮恭惟經略¶
鷺序名臣龍韜元帥治有清節振開元四十年之風¶
民無歎聲踐孝宣二千石之訓提刑蜚英表著借重¶
澄清服領以南共仰使軺之乆遡江而上即迎召節¶
之朌提舶風期雋明德宇宏逹海瀕遐逺斡竒貨於¶
<pb:KR4d0261_SBCK_066-2b>¶
舌人天下中庸起髙芬於鼻祖甫際繞樞之旦同傾¶
拱極之誠賦苹鹿之舊章秩蒲魚之初燕銷金罷鏑¶
旣復復以指期皷瑟吹笙故樂樂而與衆宜言飲酒¶
所以合歡某等偶預音家&KR0023;趨台戺永歌不足口頌¶
敢陳¶
時逢化國日舒長解愠風來宇宙涼飛鳦闓祥瞻北¶
極頒魚&KR0236;宴曁南方紛紛人賛元侯徳兩兩星舒使¶
者光來歳廣庭班玉筍斯辰同奉萬年觴¶
　　　王母隊祝聖致語¶
流祥光於華渚倬彼成章來仙侣於崐丘欣然上夀¶
<pb:KR4d0261_SBCK_066-3a>¶
恭惟¶
皇帝陛下粃糠夏子冠冕勛華如星非星如雲非雲¶
六符輝煥曰&KR0665;而&KR0665;曰&KR0040;而&KR0040;五韙叶調帝業等於¶
山河王度式如金玉比屋迓可封之治殊鄰修不戰¶
之驩&KR0165;&KR0165;融融慶承顔於長樂葱葱鬱鬱載望氣於¶
南陽式逢貫月之辰咸致後天之祝集三島十洲之¶
羽客獻千秋萬歳之瑞圖宛宛黄虬曽發至尊之笑¶
峩峩戴勝更羞玉女之珍臣妾等遥望細氊少留綵¶
節輙成口號以助頌聲¶
六幕紛紛啓瑞篇非煙&KR0055;處下芝軿穆王擾擾不謀¶
<pb:KR4d0261_SBCK_066-3b>¶
治武帝區區空學仙今代一人真間世它時五老與¶
疑年歡呼亦有南山頌誰解吹嘘上九天¶
　　　對㕔致語¶
冒海隅之出日咸慶嵩呼象天上之需雲式均京燕¶
貳觴旣舉廣樂復張恭惟經略道貫六經聲馳九牧¶
治廣誰如方慶尹京將選王尊提刑典學淹該賦才¶
英瑋疊使華之三組覈吏事以六條提舶珩璜瑞世¶
之珍&KR0142;梓昂霄之榦暫煩持節即覩賜環參㑹皇文¶
之時載賡帝武之什是日也日舎東井潮生南溟清¶
&KR0284;集而薫風翔恊氣流而景雲爛置九行之法酒禮¶
<pb:KR4d0261_SBCK_066-4a>¶
備侯藩歌萬壽於聲詩心馳帝闕妾逢斯玳席來自¶
瑶池宻邇台&KR0292;可無口頌¶
天街躞蹀跨連錢帝念遐萌輟雋賢玉節繡衣三絶¶
席翠樽瓊斚再開筵筦絃聲動宮啇叶&KR0040;露恩均草¶
木妍定有千秋金鑑録明年親奏御床前¶
　　　廣西春教致語¶
地壓坤方仰茸纛撞牙之重月&KR0292;青陸正簡車蒐乗¶
之時鎧胃精明笳簫清亮經略任隆分閫功載寕邊¶
有裴公文武之材推卻縠詩書之府龍韜豹略折千¶
里之遐衝鶴&KR0176;犀渠賈三軍之餘勇提刑行都九德¶
<pb:KR4d0261_SBCK_066-4b>¶
氣備四時厲栢寺之霜威夙叅鵷鷺持桂林之星節¶
先問豺狼運使獵秀青箱結知丹扆繡衣㓨舉蜚數¶
路之英聲驪駕轉輸致列營之&KR0043;飽式諏日&KR0123;同整¶
戎剛銳將鼔行壯夫劒立取上駟與彼中駟共觀馳¶
逐之能如小巫之見大巫黙寢跳梁之計屢下竒胲¶
之約益振中堅之容雖問甲兵不至於廟堂豈忘除¶
器盖事軍旅則聞於爼豆于以&KR0300;醪開豫北之芳尊¶
設湘南之勇爵某等未通樂紀見謂音官敢摭耳言¶
用成口頌¶
元戎堂上有竒兵樓堞旌旗未易名光接二星瞻使¶
<pb:KR4d0261_SBCK_066-5a>¶
節令行八桂暢軍聲指揮巳定熊羆肅什伍&KR0138;分鵝¶
鸛成威列逺超銅柱外雕題交阯盡魂驚¶
　　　道上致語¶
亘野彌川旣蕆師干之試闐郛溢郭共瞻方伯之歸¶
經略烜赫髙牙雍容緩帶賞刑兼用不惟皮裏陽秋¶
䇿慮内充自有胷中兵甲講周官之桭旅統粤分以¶
殿藩巳霽帳前之威願看掌上之舞回弓彎之&KR0031;䄂¶
飜花簇之輕茵翩然&KR0002;騰觀者如堵某等貟叅四會¶
技愧五窮仰奉台符敢陳口頌¶
廣陌無風栁絮藏輕塵不起整戎裝洞丁纍化青春¶
<pb:KR4d0261_SBCK_066-5b>¶
寂師乙諧聲白晝長無數冠裳雲塞道兩行鈇&KR0207;雪¶
榣光英英如此桂林伯便合腰金上玉堂¶
　　　歸府致語¶
踆事轅門頓兵幕府百將戢鷙強之勇三軍書梟俊¶
之功恭惟經略略妙兩楹政成五袴比屋咸依於慈¶
父御屏乆䟽於膚公巳繕車徒荐臨歌舞共詫斗南¶
之秀更多兾北之群粉白争妍奏八音而惜日丹青¶
難冩冠五嶺以嬌春某等備數賤工觀光崇仞蕪音¶
自媿口頌敢陳¶
凝笳疊鼔壓天南從此&KR0022;人作羙談北里聲名皆擢¶
<pb:KR4d0261_SBCK_066-6a>¶
秀東州歌舞揔懷慚輕裘坐嘯青油幕積甲髙齊碧¶
玉篸聞道家家賣&KR0107;釧武夫歸去亦醺酣¶
　　　水教致語¶
樓舩習戰始漢室之穿池督府簡師當楚人之競渡¶
雄飈借&KR0020;逸浪迴波恭惟經略文武威風詩書義帥¶
苻澤併除於囊橐潢池復返於耕桑堂上自有竒兵¶
克隆閫&KR0009;舟中盡爲敵國&KR0147;試軍鋒提舉龍劒分光¶
蛇珠握寳中流擊楫志乆在於四方當路埋輪權遂¶
兼於三使提舶英規瑞世懿德照隣駕傳一封逺矣¶
光華之送登樓四望安然珍異之來式聚星躔同觀¶
<pb:KR4d0261_SBCK_066-6b>¶
戰艦得岑彭露橈之制突董襲断紲之功巨劒長鎗¶
如此舟師之勇多㯍大櫂潜消海孽之謀少停金鼔¶
之聲俯聽筦絃之奏採昌蒲於古澗令節相逢張蝳¶
蝐之華筵甘醪可醉某等未通西氣稍習南音敢綴¶
耳言&KR0186;成口頌¶
元戎膚使憩胡床寓目舟師夏日長捷比黄頭能輯¶
濯勇於長鬛取餘皇水中劒影蛟龍避帳下兵威狐¶
兎藏見&KR0003;潢池毀多㯍新來歸去事耕桑¶
　　　歸路致語¶
巨舸休兵如得周郎之勝通衢返斾共瞻方叔之歸¶
<pb:KR4d0261_SBCK_066-7a>¶
恭惟經略識䆳古今政兼寛猛比屋口談於盛德偷¶
児瞻落於雄名烈烈舟師置陣匪同於背水姢姢舞¶
妓鋪茵少試於凌波願駐髙牙以償衆目某等寅縁¶
短技瞻仰尊嚴不揆俚言敢陳韻語¶
油憧紅斾届通衢共聽歌詩我不誣弭盗&KR0004;無沈命¶
法應時誰用辟兵符翻然奮䄂回羅綺觀者駢肩足¶
袴&KR0237;早晚天朝朌瑞錦好書樂石遺番禺¶
　　　㑹肇慶黄通判樂語¶
淡墨造化龍之榜舊矣想聞輕車㝷展&KR0185;之程儼然¶
肯頋元侯自喜有重客　日廼爲開清尊通判&KR0250;元¶
<pb:KR4d0261_SBCK_066-7b>¶
結緑輝山長離覧仞第䇿於四千舉子之上價擅無¶
&KR0031;讎書於十八學士之間識明元二巳丹霄之得路¶
忽朱&KR0807;以去朝雲外神仙何拘弱水海隅老穉始識¶
魁星我經略素講芳猷遂諧嘉話旣&KR0023;同於王事仍¶
宻邇於鄰&KR0022;欲逺方歆&KR0233;於大名故髙㑹勤渠於縟¶
禮蜺䄂看輕飛之妙翠翹回巧笑之研汪汪千頃之¶
陂非徒德量油油三爵之酒方啓歡情某粗習筦絃¶
得瞻&KR0130;舄心聲欲吐口頌巳成¶
古錦衘標户户知&KR0801;洲凖擬上雲逵當今便便五經¶
笥自昔汪汪千頃陂肯向江邊留鷁首莫辝花厎罄¶
<pb:KR4d0261_SBCK_066-8a>¶
䲭夷康沂成詠頒歸詔剥啄相㝷後㑹期¶
　　　㑹鄭韓二守樂語¶
嘉客聮翩合東西之鷁首元戎繾綣列左右之蛾眉¶
啇律旣清華筵足樂某官片言窹主善政得民騰茂¶
實於羅浮介髙芬於龔召提封纍化巳罷盗而買牛¶
當路知名豈呼卿而問鴈即聞前席遂簉要班某官¶
訟敏憩棠威伸抜薤荆府見詠於太白頴川留遺於¶
次公廊廟來詢欲正銅魚之拜児童相記巳謀竹馬¶
之迎行復陟明豈專斂恵經略式因暇日少接清歡¶
乆聞置驛之賢方承英矩更得覲圭之裔來尉别懷¶
<pb:KR4d0261_SBCK_066-8b>¶
舞衫呈回雪之　歌扇度遏雲之妙蘂淵留照不須¶
對影以成三竹葉娱情莫惜引杯而满百某等偶縁¶
末技&KR0023;望餘光仰奉指呼輙成蕪句¶
江別東西&KR0003;二賢魚書同拜喜聮翩穉卿風采齊龔¶
遂延壽規模載頴川玉麈揮談飛玉屑金&KR0027;換酒泛¶
金舩莫辝痛飲娱清夜對此中秋璧月天¶
　　　廣東秋教致語¶
蕭辰都試盖遵武備之常銳旅鼎來益壯戎容之氣¶
方一新於城堞爰大建於皷旗赫然威稜崇我方靣¶
恭惟經略智謀輻湊聲譽蘭薫早陪議於樞庭荐制¶
<pb:KR4d0261_SBCK_066-9a>¶
權於邊閫赭汙致小偷之贖黒端行&KR0086;子之誅緩帶¶
輕裘自得折衝之略撞牙茸纛復臨簡力之秋提舉¶
徳備四時學苞六藝振纓嶺海乆&KR0259;轡以占星剖竹¶
郷&KR0022;欲懷章而就道提舉運使青萍擅器赤箭摽材¶
卉服&KR0290;衣稱皇華之未有輦車驪駕政軍食之是須¶
知府統制郡&KR0009;逺分祖風善継名髙信布有黄石公¶
一編之書丗&KR0003;&KR0028;張爲夘金氏萬人之敵莫府旣明¶
於甲令武夫咸&KR0108;於技能鎧甲鮮明皎如霜雪戈鋋¶
犀利彗彼雲煙控弦觀鴟呌之精置陣得魚麗之法¶
旣陳勇爵斯啓華筵天下大安烽巳沉於丹徼尊前¶
<pb:KR4d0261_SBCK_066-9b>¶
一&KR0015;令湏卷於白波某等因伍岑牟預瞻巨闕蕪音¶
自媿口頌敢陳¶
清秋大試斧㝷柯噭咷誰言用楚歌帥閫威名傳籍¶
籍使臺材業辦多多兵機揔是師黄石酒令同看卷¶
白波見&KR0003;鄰偷蜂蟻聚逺聞軍政巳投戈¶
　　　歸路致語¶
擁斾建旗肅爾元戎之令夸銀曵綵欣然猛士之回¶
恭惟某官道括古今材全文武發㐲能張於耳目除¶
姦皆得其根株巳消枹皷之鳴大洽絝&KR0237;之詠三千¶
鐵&KR0016;訖武事於&KR0720;&KR0163;十二金&KR0107;舞汜人之妙曲欲副¶
<pb:KR4d0261_SBCK_066-10a>¶
闐郛之瞻瞩不辝按轡以遲留某等未洞八音巳窮¶
五技台符在望韻語載陳¶
旌旗獵獵戰西風介胄精明霜與同擁道共瞻元帥¶
至折衝誰許十賢功夸銀拖綵征師喜迴䄂垂螺舞¶
女工巳向黄樞賛籌畫便應歸侍大明宫¶
　　　設蕃致語¶
㐲以棲陸隱沙牣八蠻之竒寳接艫連舳起萬估之¶
去程秩此長筵視諸故事恭惟經略權尊牙纛望偃¶
簮紳継宋璟盧鈞之清掩任延錫光之績德惟善政¶
除下碇之苛征利渉大川無掲竿之多㯍提舶素絲¶
<pb:KR4d0261_SBCK_066-10b>¶
厲節紫橐儲材領重&KR0009;於輶軒司殊方之䌖賄交海¶
中之舶通逺客之越郷校都内之錢藉良籌而冨國¶
是日也陽月未盡隂雲不生嚴風至而北户寒駭浪¶
㐲而南溟晏昔焉閱貨之宴私彼珠璣今及束裝之¶
時寵之樽爼晞陽之恩旣洽藏市之願可知卉服㲲¶
衣巳睢盱而就列夷歌胡&KR0458;盖蘭闍以同歡(王導拜/&KR0045;州賔)¶
(客數百並加霑接唯胡人未洽因過其/前彈指云蘭闍群胡同&KR0015;四坐並懽)¶
環豊頰之敷&KR0254;肆&KR0755;顔而茗艼所謂烏滸狼㬻之外¶
何獨龍涎&KR0090;齒之珍發千里萬里之行倍三之五之¶
之息㠶開遥島歸期細數於朱明祵載衆香異物兼¶
<pb:KR4d0261_SBCK_066-11a>¶
齎於黒暗某等綴名顐侶效藝崇堦仰對牙居輙哦¶
韻頌¶
艫人指日欲開檣洽此需雲寵逺商竒物試求師子¶
國去颿穏過大蛇洋銀杯更盡金杯飲黒暗仍兼白¶
暗將方伯使華清徹底不聞私有橐中裝¶
　　　㑹廣西田提刑致語¶
分繡衣於遐嶠籍甚相傳下文鷁於澄江恵然肯顧¶
&KR0004;筵卜晝和氣添香恭惟提刑察院壯志煙髙飛談¶
霧卷擅青䓑之利器摛黄絹之好辤蚤甄奬於儒宗¶
乆簡知於法坐齊名屈軼獨殫毣毣之思流惠甘棠¶
<pb:KR4d0261_SBCK_066-11b>¶
願書下下之考蹈危機於賊窟存隂徳於郷城少&KR0009;¶
澄清即歸献納瞻二星之次遂借餘光迃三舎之程¶
不忘雅好我經略命舟問訊除館俟音&KR0474;七閠析別¶
之懷覬數日周旋之&KR0833;語情道故契益腆於蘭薫親¶
仁善鄰事可㝷於&KR0050;潤喚縈塵之長䄂飄疊縠之輕¶
&KR0322;曲撥鵾絃聲紆&KR0090;板如淮有酒何慚南董之經并¶
山爲肴誠非邾莒之㑹某因縁絲竹瞻望壷觴仰奉¶
指呼輙成韻語¶
北斗南邊雲物明燁然天節仰祥星朝端獬豸曽張¶
瞻道上狐狸巳慝形欲奉三章仁逺嶠定知五筦迓¶
<pb:KR4d0261_SBCK_066-12a>¶
虚囹迃程肯頋交情厚莫惜花前倒緑酃¶
　　　廣東春教致語¶
國小大而制軍夙垂&KR0022;典歳春秋而講武用赫戎昭¶
繄嶺海之列藩以番禺爲督府屯營之盛斧&KR0207;則雄¶
經略玉筍重臣銀莵賢牧&KR0015;&KR0068;門之兒戯紹方叔之¶
祖風百雉崇成益壯長城之扞五兵素厲洊對蒐田¶
之時提舉提刑比德前英著名先進沃轡見澄清之¶
志天應華星繡衣兼逐捕之權人瞻畏日提舶運使¶
眷&KR0055;黄屋節厲素絲緫䌖賄於巨航蠻琛無藝轉木¶
牛於一路軍食有餘式簡良辰同親武事耳目在吾¶
<pb:KR4d0261_SBCK_066-12b>¶
旗皷惟車塵馬跡之從手足以積機&KR0028;得弋法劒道¶
之&KR0003;整我堂堂之陣肅然曁曁之容于以&KR0300;醪於焉¶
攝飲其争也君子寔存酌兕之儀謂濁者賢人斯對¶
揮犀之坐某等未諳樂紀偶厠音官敢綴耳聞用成¶
口韻¶
豪竹繁絃桭粤臺&KR0720;&KR0163;&KR0040;過浄纎埃台符&KR0323;曲三揮¶
麈軍令分明屢舉杯兎窟乆空春草出鯨波無事早¶
潮來巳知樽爼遐衝折且欲班勞激趫材¶
　　　歸路致語¶
箕張翼舒已嚴終於兵事絲鳴管語致驩接於民心¶
<pb:KR4d0261_SBCK_066-13a>¶
恭惟經略謀過孫吴政齊召杜禦侮得龍韜之妙撫¶
封無犬吠之虞帥以門名仰旌旗之遄返家徒壁立¶
傾城郭以來觀爰進舞腰少凝群目台&KR0292;在望口詠¶
載賡¶
旌斾揺揺卷碧雲元戎桭旅入城闉蜚騰廣譽孚朝¶
野講肄強兵動&KR0017;神無數冠裳聲聒晝兩行羅綺艶¶
嬌春看看夜半朝宣室便把金犀換玉麟¶
盤洲文集卷第六十六¶
<pb:KR4d0261_SBCK_066-13b>¶
