# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:01.377517
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 53
#+PROPERTY: FILE SB04n0459-053盤洲文集-卷第五十三.
<pb:KR4d0261_SBCK_053-1a>¶
盤洲文集卷第五十三¶
　　啓二十一首¶
　　　賀何樞密啓¶
伏審寵傳鳯詔位陟鴻樞天子守在四夷方底修文¶
之盛公輔間于兩社&KR0098;資同德之良帷幄有光紳緌¶
相慶恭惟某官人倫儀表天下中庸堯醲舜薫絶翰¶
墨之畦逕周情孔思酌道德之淵源乆歴通津荐居¶
言責丹匭掌受書之柄絳騶&KR0045;清路之威志在擊邪¶
如鷹鸇之逐鳥雀事先去甚當豺狼安問狐狸輟自¶
南臺進登右省身享懷金之樂人歆執玉之榮簡求¶
<pb:KR4d0261_SBCK_053-1b>¶
兹得於真賢康濟益隆於極治蓋一國之慕巨室爲¶
政不難惟三公上應台階斯拱而竢某竊觀除目偶¶
抗塵容削牘傾心敢賛典籖之喜捉衿接武莫勤倒¶
屣之迎¶
　　　與交代石監丞啓¶
伏審瞻天拜命暫違金馬之班㳙日治裝來佐銀莵¶
之政揺心比屋企踵前騶恭惟某官量賦登閎識該¶
貫變振魯叔復興之學讀黄童未見之書六翮髙飛¶
三科連中酌淵源於道徳異乎綆短而汲深煥星斗¶
之文章所謂芒寒而色正&KR0083;見洛陽之貴馬驚兾北¶
<pb:KR4d0261_SBCK_053-2a>¶
之空旣發頴於俊&KR0292;遂躋榮於華綴前主所是著爲¶
律爰筆削於金科三人同行必有師乆範模於玉葉¶
旋奉虎闈之寵共期鼇禁之游何挺特之英姿顧翶¶
翔於半刺雖山登桐栢有仙跡之可尋而社接枌榆¶
冝民情之素習政恐賜環之趣不成煖席之期某一¶
別瑶林五遷緹籥詞壇給札甞叨采菲之兼収郡壘¶
題輿不意積薪而居上况甲族有親莩之舊復周行¶
依䕃樾之餘逮兹糠粃之&KR0045;實頼瑾瑜之匿披承云¶
邇欣㥦惟多更嗇冲&KR0109;益叢嘉祉¶
　　　荅謝將仕投贄&KR0250;¶
<pb:KR4d0261_SBCK_053-2b>¶
講聞雋譽願挹令儀辱謙牧以光臨賁牋函而下問¶
雖成蠅誤墨昔甞&KR0013;羽以先登而得魚忘筌無復傾¶
囷而羅進益媿瓊瑶之報第榮錦繢之藏¶
　　　謝人投所業&KR0250;¶
比辱光臨寵詒雅製抽琴命操詎知山水之音下筆¶
成章有&KR0804;瓊琚之報¶
　　　謝人惠生日詩&KR0250;¶
特勤都&KR0016;寵況佳篇牛斗不神媿名聲之何有參辰¶
相比覩光熖以非常退惟褒拂之私良積感藏之厚¶
　　　謝人恵生日詩&KR0250;¶
<pb:KR4d0261_SBCK_053-3a>¶
男子占熊羆之祥猥勤齒録美人贈錦繡之叚益賁¶
身榮方下拜於緘封將永藏於巾衍¶
　　　賀胡提舶啓¶
伏審䟽榮細札拜職輶軒傳聲五嶺之南講德百僚¶
之上恭惟某官軼材兼美逹識不群抱圭璧之瓊華¶
探簡編之奥府乆居別駕深&KR1273;逺圗兹&KR0108;迅於星軺¶
來典司於浪舶惟犀象珠璣之湊置使匪輕非山林¶
川澤之饒輸公有限必頼筭鞭之智自多航海之珍¶
僉曰得人可以利國第恐注思於宣室靡容留憇於¶
外臺某夙仰光塵未親謦咳豈期留落於此乃得帡¶
<pb:KR4d0261_SBCK_053-3b>¶
幪之依敢寓意於書郵庶聞名於記室¶
　　　回廣州羅通判啓¶
伏審受命監州治裝隃領咸驤眉於英矩巳傾耳於¶
先聲伏惟某官學擅紛綸才誇典麗嘗因野鵩而作¶
賦復爲仙羊而拜官荐屈題輿不辝叱馭來康南海¶
少煩别駕之功入拱北辰髙應列星之位某暫縁攝¶
事將獲承顔書記翩翩媿報章之不敏行邁靡靡願¶
旅食之益調¶
　　　賀饒州洪郎中啓¶
伏審眷深前席寵拜左符燕寢棠隂方&KR0030;㦸新臨於¶
<pb:KR4d0261_SBCK_053-4a>¶
風月螺洲芝嶺皆繡衣舊領之山川&KR0004;布教條逺聆¶
謳頌恭惟某官書輕&KR0029;相識博胥臣超卓見聞束春¶
秋之五傳増多訓故&KR0003;離騷之一經網羅闕里之蟬¶
嫣是正昌&KR0058;之魚魯沛然學問籍甚聲名開天禄之¶
陳編光分太一賜隃麋之佳墨文應列星迺持刺舉¶
之權常奉平反之筴賣劒正傳於淮甸夢刀復至於¶
江城召王褒而作詩將聞宣室見蓋公而問治欲避¶
正堂即有褒綸入叅禁橐某睽違之乆慕仰益深頃¶
講宗盟不弃它楊之諜兹叨河潤尚稽維梓之恭歳¶
事向闌郡章多暇願謹鼎䄄之節益隆&KR0109;履之休¶
<pb:KR4d0261_SBCK_053-4b>¶
　　賀肇慶劉守啓¶
伏審䟽榮象闕作鎮龍藩&KR0050;戍指期&KR0098;恊東&KR0027;之&KR0123;¶
棠隂留景巳傳今絝之謡恭惟某官至德中庸大雅¶
宏逹圭璧豈迷&KR0022;之寳楩柟推聳壑之材蚤馳問於¶
朝端復承流於嶺表&KR0045;仁風於贈扇來福遐萌沛甘¶
&KR0040;以隨車逺追前躅即聞異政遂下襃綸某甫間芝¶
眉密叨樾䕃&KR0045;衡賔閤莫瞻五馬之尊寓意管城奚¶
報&KR0031;魚之遺¶
　　回鄭德慶啓¶
伏審承榮鳯闕宣化龍藩時望&KR0098;歸風謡立振恭惟¶
<pb:KR4d0261_SBCK_053-5a>¶
某官&KR0109;靈磊落智略髙明豫章呈聳壑之材大吕擅¶
尊朝之器乆潜宦海連把州麾硯臺方選於一錢錦¶
石又歌於五絝鹿効祥而夾轂不墜家聲犢務夲以¶
賣刀益崇治行即聞襃召遂陟通階某頃際英&KR0292;獲¶
親清誨驤眉&KR0030;㦸何因樂霧之披寓意短緘莫報郇¶
雲之賜¶
　　　回曽解元&KR0250;¶
鏖鋒筆陣彼烏敢當我哉造牓文&KR0163;無能出其右者¶
郷評&KR0098;愜儒黨有光先輩積思三都馳芬五領充牣¶
簡編之讀優游翰墨之林文最善鳴白也詩固無敵¶
<pb:KR4d0261_SBCK_053-5b>¶
言多實用&KR0105;之䇿豈略行瞻鴈塔之峥嶸指鵷行而¶
騰翥肯迃逢掖見賁長牋某乆矣講聞欣然諧際攝¶
空泮水獲聞擲地之聲逺迹瀛洲莫快如墻之覩¶
　　　回侯解元&KR0250;¶
争鋒筆陣日五色以齊驅造牓文闈心三星而著象¶
聲馳枌社喜動蘭陔先輩韶濩諧音楩柟聳榦學周¶
公仲尼之道特立獨行有相如楊雄之風同工異曲¶
不輟夜分之習素髙月旦之評果得雋於槐黄將䇿¶
勲於芥紫章章鴈塔衮衮鵷行某舊矣知名跫然識¶
面攝空未幾&KR0004;非一卷之師掞藻肯臨深媿雙金之¶
<pb:KR4d0261_SBCK_053-6a>¶
報¶
　　　回戴解元&KR0250;¶
争鋒筆陣少陸機作賦之年造牓文闈冠王勃齊名¶
之傑聲馳里社喜動親庭先軰囊頴有聞席重是似¶
平時妙童子之作旣擅價於彫蟲一日中有司之程¶
果賞音於雌霓不&KR0018;槐黄之舉能収竹素之功唾手¶
巍科致身榮路某乆欽警悟幸際清&KR0045;暫爾攝空弗¶
&KR0024;撞鍾之問恵然摛藻有慚報玖之章¶
　　　回傅解元&KR0250;¶
竊審席珍長圃副嘉詔之詳延造牓外臺占賢書而¶
<pb:KR4d0261_SBCK_053-6b>¶
獨歩它郷改觀吾黨垂光先輩賦麗孔門氣劘屈壘¶
果見舊氊之得不&KR0018;短檠之勤出月脇以蜚聲一枝¶
可折振風翰而借便萬里爲程某頃幸承顔欣聞中¶
的遂迃方履見詒金薤之辝不腆報章有媿木桃之¶
什¶
　　　代人謝鄭漕舉改官啓¶
賛赤側三官之事浸及終更受皇華四牡之知頓増¶
倍價感藏心石喜動背芒竊以鳥有鳯而獸有麟咸¶
知爲瑞木在山而馬在肆孰辨其良惟眞賢司藻鑒¶
之公故後進得帡幪之託然錦心繡口者或有山川¶
<pb:KR4d0261_SBCK_053-7a>¶
之險而蠟言梔貌者&KR0154;分珉玉之殊狐裘反衣而有¶
之栢舟不遇亦多矣取人失之子羽何以得才草奏¶
不如陳湯艱哉知巳謂予不信從古以然如某者馬¶
走質几雞尸用小自保歳寒之質未髙月旦之評非¶
韞匵以求沽何席珍而待聘徘徊九品幾韓子之無¶
歸坎&KR0452;十年真釋之之不調偶銅山之設属致菽水¶
以奉親刺史部州十三自慚黄綬城南去天尺五莫¶
借丹梯&KR0004;無鸑鷟鵷雛之稱安得蚍蜉蟻子之援豈¶
期内舉獲厠下陳某官濟美相門搴芳聖域專繍斧¶
振威之任紹緇衣好賢之宜君子存心旣埋輪安問¶
<pb:KR4d0261_SBCK_053-7b>¶
當路執事過聽乃推轂有未其言何知桃李之隂近¶
在&KR0050;&KR0081;之末某敢不服膺吏道律己官箴巢&KR0009;一枝¶
不作南飛之鵲印垂三組庶晞左顧之&KR0027;¶
　　　代承務郎謝梁侍郎舉陞陟啓¶
曵&KR0322;求見偶志目而中眉剡牘受知遂鑚皮而出羽¶
有識相慶無言可酬&KR0060;以國家崇紫橐之班三年使¶
之延賞銓選厄綺&KR0237;之路五官然後陞朝巳離竹馬¶
之遊真作土牛之鈍歴倉氏&KR0067;氏之職至于再三合¶
社郎廟郎之貟動以千百抗塵竟走於俗&KR0250;累日未¶
離於小官惟寸進之艱難曷丈量其長短黒頭年少¶
<pb:KR4d0261_SBCK_053-8a>¶
誰稱飣座之梨白脚門生寕望迎霜之兎儻非論薦¶
孰得甄升如某者蟠木弃材豨苓下品學未知於習¶
是文不造於紬竒良冶爲裘莫継槐花之舉尚書給¶
札空慚棣蕚之編猥以門資厠于仕版已分爲國舎¶
虞比之伍見譏於封胡羯末之間敢希弊帚之千金¶
自嗟駑馬之十駕才不才各言其子方景行於芝蘭¶
㓜吾㓜以及之人遂兼収於葑菲寵踰意表喜溢顔¶
行某官江左興王之臣山東相國之種龍返郷而蛇¶
得露首佐命以&KR0018;覊魚縱壑而鴻遇風乆論思而簮¶
筆進人將加諸&KR0176;慕才而貴其身分濁涇清渭之源¶
<pb:KR4d0261_SBCK_053-8b>¶
賞流水髙山之志何期刻畫亦及盤跚某敢不劌目¶
囊箱游心刀篋有絲麻無弃菅蒯仰戢謬恩投桃李¶
報之瓊瑶誓堅後効¶
　　　代徽州尉上太守啓¶
仕而求禄腰黄綬以遵期我獨有天目朱轓而結想¶
將承顔於旦暮敢問訊於寒温伏念性不逮中技惟¶
每下乆焚膏而繼晷非藏器以待時鯉退學詩恐墜¶
過庭之訓孔門用賦妄希入室之工屢踏槐花晚穿¶
楊葉脫白丁而釋蹻齒黄甲以彈冠方塵九品之微¶
復占百僚之厎一行作吏未伸北部之威三釡及親¶
<pb:KR4d0261_SBCK_053-9a>¶
獨喜南陔之養問津兹始匄庇甚優恭惟某官識冠¶
倫魁學窮淵奥珠藏璧韞曠千載而流光鯤化鵬飛¶
摶萬里而直上未登金馬&KR0147;佩銅魚惟大賢無所不¶
容故小人恃以不恐帡幪有頼捶楚可逃敢不律巳¶
官箴游心吏道牛刀而割雞未用敢追顔籕之風鶚¶
薦而累鷙不如尚兾孔融之鑒¶
　　　又迎新守趙監丞啓¶
紫禁䟽恩榮佩左符之重朱轓戒道聿嚴前弩之迎¶
老稚知歸封圻改觀凡叨属吏倍激歡悰恭惟某官¶
川嶽靈暉鳯麟嘉瑞出神明之貴胄&KR0018;標的之清規¶
<pb:KR4d0261_SBCK_053-9b>¶
德備忱恂獨樂東平之善學該貫變盡讀河間之書¶
蚤掇巍科浸躋膴仕自典尚方之職益宏大雅之休¶
肆外閎中論議冠諸宗室光前絶後名聲顯於朝廷¶
暫違金馬之班荐綰銀莵之&KR0009;治裝伊始流化有期¶
幸此冨州得依慈父雖叔度之來何暮式佇袴&KR0237;胡¶
陸君之去不留弟光衣佩使㓜女復興於孝行豈小¶
人敢致於私情逺紹昔賢政在今日恐棠隂之未乆¶
即芝檢之鼎來某趢趗凡姿倥侗晚出賦䑕窮之短¶
技守狗曲之淺聞屢踏槐花偶穿桞葉&KR0004;占百僚之¶
厎未閑三尺之從仰恃帡幪庶逃棰楚信眉自慶將¶
<pb:KR4d0261_SBCK_053-10a>¶
逢流水之知引領方勤佇快青天之覩¶
　　　代齋長見新教官啓¶
仰如北斗夙裝蹈景之懷志在髙山將遇知音之聽¶
敢修尺楮庸布寸心伏念某胄本單平禀非竒卓夏¶
弦春誦空坐對於短檠朝虀暮塩幾悲歌於長鋏遡¶
閩川而泛梗樂鄱水以采芹濫陪講&KR0003;之儔蔑有切¶
磋之善中焉行役逖矣滯留復尋仲蔚之居巳失邯¶
鄲之歩處齋房之前列&KR0154;足長人直横舎之攸司猥¶
令代匱方趂槐黄之舉妄希芥紫之榮欣哲匠之鼎¶
來兾頑資之速肖大衍掛一庶窮犧畫以東歸宵雅¶
<pb:KR4d0261_SBCK_053-10b>¶
肄三或俟鹿鳴而西&KR0015;夫何僥倖有此際遭恭惟某¶
官學&KR0054;五車文兼千彚燕之角荆之幹獨擅美材湯¶
作&KR0500;舜作韶冝薦清廟屢鼓詞闈之氣益馳藝圃之¶
名驚大器之晚成快景星之争覩廣庭首唱諸老先¶
生未能言便坐口談當時弟子有所記三歎坐氊之¶
冷乆期朝席之重即有褒綸入躋華綴遂衮衮青雲¶
之上豈&KR1273;&KR1273;綘帳之間尚容&KR0018;笈而前少遂撞鍾之¶
叩某自鞭十駕願反三隅問鑄金得鑄人巳獲求師¶
之益&KR0002;食雞必食跖終収善學之功¶
　　　代董承事以百二歳得官謝縣令啟¶
<pb:KR4d0261_SBCK_053-11a>¶
<pb:KR4d0261_SBCK_053-12a>¶
¶
盤洲文集卷第五十三¶
<pb:KR4d0261_SBCK_053-12b>¶
