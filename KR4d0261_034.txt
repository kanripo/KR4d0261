# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:00.307259
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 34
#+PROPERTY: FILE SB04n0459-034盤洲文集-卷第三十四.
<pb:KR4d0261_SBCK_034-1a>¶
盤洲文集卷第三十四¶
　　序十首¶
　　　天台山石橋詩集序¶
天台標登陸之勝而石橋又八百里中嘉處世傳薦¶
茗有肖花之應異爵振其羽寳炬舒其光或遥望樓¶
觀夜出林杪隱然猶飛錫來徃而聞鍾磬聲者浮圖¶
氏目之曰方廣寺流俗洋詡以是爲兹山之靈然而¶
危磴慿虚狹不&KR0313;咫莓苔濟以滑足不可並兩澗相¶
㑹下奔&KR0201;淵牛童馬走以爲過之者受祉其行險茍¶
免則盱衡有矜色不幸一趺遂淪絶&KR0115;死且莫救儕¶
<pb:KR4d0261_SBCK_034-1b>¶
伍汗芒趑趄不敢継喬木千章䕃蔚前阜軼霄翳景¶
不風而&KR0284;橋端限以立石樵蘇無所從入其幽奥神¶
秀異乎人間世者非開士道&KR0163;而何至於竒怪有亡¶
蓋不足爲石橋重輕也予通守是郡命車一來向所¶
未信者固弗之見而環山十餘里間茂林繚結無復¶
鴹儔鳴匹則固有神物司護之者蒼梧郡守桑君潜¶
山舊矣間餘治屐以遂宏覧之適念夫詞伯才子削¶
方留壁差然如鱗雜然如蝟閱時綿永&KR0627;堊漫漶讀¶
者有軒首伸目之病而竒藻逸韻弗遑研諦也迺鳩¶
剟聮次自李謪仙以下得&KR0002;干篇披爲三卷且將鋟¶
<pb:KR4d0261_SBCK_034-2a>¶
刻騰布使它壤名流轍跡所未暇者曲肱几席遂得¶
石橋勝槩不亦便乎嗚呼山川與天地等乆而逰觀¶
之辭無窮更數十百年復將充牣棟宇後之視今庶¶
幾有感而作¶
　　　壼郵序¶
詩夲二南以不妬忌爲媺德彤史直筆以婉淑爲良¶
範易曰男女正天地之大義也嗚呼士無賢不肖入¶
朝見嫉女無羙惡入宮見妬國有邪媚之臣則衰家¶
有孽蠱之婦則替近丗一二甲族以妬名家婦彛其¶
姑母傳其子誦言夸&KR0003;以鉗制其夫爲能施施不自¶
<pb:KR4d0261_SBCK_034-2b>¶
恥宗黨先後一有馴柔則群起以&KR0214;之巧計以訹之¶
日陶月移薫蕕同臭昔虞通之作妬記二卷王績&KR0024;¶
之事或踈逸由唐至于今未能彚見也間因學餘掎¶
抉群編旁羅耳目所接得&KR0002;干事披(上/聲)爲十五卷以¶
閨中之過莫先於此目之曰壼郵不直云妬記者微¶
其文所以&KR0055;貶之也或曰劉子政著列女傳班孟堅¶
而下咸踵焉今子不表其長而惟短之揭無乃非有¶
德者之言乎曰子政逺摭三代迄于漢可賛者百十¶
有六人兩都四百年不刋者十有七傳信乎有德而¶
可範者鮮矣夫至賢不待書而然至惡不待書而變¶
<pb:KR4d0261_SBCK_034-3a>¶
㧕使中人之性知惡之不可蹈也懼後有汗靑者不¶
吾置則洗然知所新所謂抶凶魂於腐壤啓懿行於¶
將來士君子鑒之徒以資其頰舌而不能自儆又壼¶
郵之罪人也孟子曰𣈆之乗楚之檮杌魯之春秋&KR0003;¶
者曰乗爲君子之器所載皆羙蹟檮杌則懲惡之詩¶
兼之者爲春秋是書其檮杌之流歟客不能難¶
　　　送王秀才序¶
天地山川英淑之氣鍾而在人則爲有德爲有才爲¶
有功名其乖盩不平之氣則姦險邪僻者得之至輿¶
𨽻厮扈其去犬豕馬牛一間爾而死生&KR0123;凶莫不前¶
<pb:KR4d0261_SBCK_034-3b>¶
定於賦形之始彼莫莫而在上者&KR0004;無私也易曰君¶
子居易以俟命孔子曰不知命無以爲君子古之所¶
謂命者修巳以期於天而巳然顔子之夭盗跖之壽¶
則天固有不可得而度者至唐李虚中始以人之&KR0004;¶
生歳月日時推其十母十二子相生相尅以逆知人¶
之𦒿折貴賤休咎&KR0002;脉之診疾鑑之燭形了然洞見¶
無毫𨤲差駕其&KR0003;者日益滋而後之言命者始叛於¶
古競于進者耳大官顯職則㶑灔於顔間騖于利者¶
則樂進藏繦多田之語學者得其術而不精守其&KR0003;¶
而不確膚引臆决以文其夸誕足佞之辭否是且不¶
<pb:KR4d0261_SBCK_034-4a>¶
能售於公卿大夫之門至使巧&KR0302;以干宦曲計以規¶
財而尤悔踵之皆談夫訹之之罪同郡王生玩心虚¶
中之書於其行也序以箴之¶
　　　郭子先字序¶
汝隂郭子先侍親隃領相過于真陽復相㑹于畨禺¶
貌壯而氣和即之粹然甚志於學曰吾父以知彰名¶
我而以子先授曹輩相謂盍請其&KR0003;予曰天下之事¶
發於眇末而藏於不測明者洞於未然昧者巳然而¶
不悟夏者人知其爲熱冬者人知其爲寒風雨日星¶
人知其爲風雨日星也夫能未風而知雨方炎而知¶
<pb:KR4d0261_SBCK_034-4b>¶
涼則其於周身謀國之道可以無悔子先勉乎哉事¶
之未彰子有以察之事之旣彰子有以應之母寜使¶
人謂迺翁爲不知子¶
　　　陳氏四子字序¶
揭陽陳脩卿作吏廣之淸逺相遇如雅識見其二子¶
大兒八歳秀目大耳必能亢其家小兒七歳亦莊重¶
不群其二在孩乳曰陳水属也求以水名乃名之曰¶
洙洊渭洄夫洙泗聖人之域弦歌之風莫盛焉髙山¶
仰止後學所企則字洙曰伯企射穿楊葉天下之絶¶
藝也不知止則有弓撥矢鉤之失黄鵠一蜚沖天不¶
<pb:KR4d0261_SBCK_034-5a>¶
知止則有垂翅之患遇坎能止其誰先之則字洊曰¶
仲止液金於銅百錬固在松栢混楓櫧之林歳寒而¶
後判然君子守正特立不與小人俱化渭之清涇不¶
能濁也則字渭曰叔正順流而下一日千里習其易¶
而厄其難一舟遡洄十夫努力少怠忽則咫尺不可¶
上能踐其難易將至焉則字洄曰季上¶
　　　荆門集序¶
郡邑必有山水之勝詞人登臨垂著風什乃能發聞¶
於時荆門之西泉出山下播爲𩀱竇&KR0047;泉方五尺許¶
膏渟乳積來不見&KR0250;復行地中去亦叵測石崖有唐¶
<pb:KR4d0261_SBCK_034-5b>¶
人留墨北泉即山剜洞混混清泚宇以夏屋神龍所¶
潜累甓如橋導之東岀貯爲脩塘石厎沸白散亂金¶
蓮碧草生焉𩀱泉之陽別爲方沼其源涌甚又股爲¶
曲水東穿潜玉亭入于塘塘西南有堤閼過石橋與¶
曲水㑹地益下始淙琤有聲復爲南沼二沼皆有蓮¶
驚流濺沫束爲曲澗然後吐爲長溪舊曰䝉泉今曰¶
惠泉其蓮四時有花長簮而五出黄中而緑表其心¶
紫其鬚黄其葉不凌水光可以鑑老栁百韋有癭如¶
蠔騰矯波上隃望猶龍然一壘之景於是爲勝前題¶
後詠碑板相照絶沮水歴當陽抵玉泉則𨵿氏血食¶
<pb:KR4d0261_SBCK_034-6a>¶
之地有唐人詩鋟木于崇寕刻石于政和辭未满百¶
兵革跆藉木石俱焚&KR0115;搜殘編㢙有存者因摩拂断¶
裂芟翦輔益地無藏書家裒稡不能備具圖泉石之¶
&KR0250;于卷端使屐齒未及者可以想見梗槩銘記數十¶
篇得諸煨燼之末弃之固可惜至於故將官諱&KR0906;以¶
埃滅併贅左方以備荆門故事&KR0002;舒公把麾於咸平¶
年方伯氏在三館故鷺序有寵行之句其間十數公¶
爲時聞人舒蓋藉以不𣳚紹興戊辰王公來自賢𨵿¶
贈言祖道光焰頎然其首章則今丞相所作也一字¶
之褒榮今陋古百有餘年堅珉並峙公卿名氏星斗¶
<pb:KR4d0261_SBCK_034-6b>¶
彪列使地有九鼎大吕之重足以張大斯文編之所¶
冝先癸亥之秋予自道山歸耕棲遲半世與田父樵¶
子爲群一旦起徒中佩印組所得同宗一逢掖之詩¶
爾輙復青蠅附𩦸知我者當爲解頥自鄶蓋無譏焉¶
　　　大宋登科記序¶
國朝登科記自建隆庚申至紹興之庚辰姓名登載¶
者母慮二萬三千六百人有畸爲二十一卷後乎此¶
者蓋將億萬數而未止唐人所謂千佛名經良不足¶
道先是吴興學官有鏤板混然不分卷第所紀但進¶
士而巳制舉詞科顧泯𣳚不傳貢士又𫝊著牘尾其¶
<pb:KR4d0261_SBCK_034-7a>¶
它魚魯脫逸不可縷析或一榜至誤百有餘字覽者¶
不以爲善某始放唐姚康所作科第録凡以是進者¶
畢書之采摭功令粗存因革其名冠禮部籍及仕至¶
两地悉爲表岀大魁&KR0002;異科則又識其郷于下進士¶
自慶暦後得其小録始可考建炎以來蜀人以道梗¶
且逺不能造庭故中州漫不知其名氏今皆並列明¶
經諸科國&KR0004;取人甚衆史略其名莫能盡載武舉非¶
文事童子或偕計吏或賜帛罷故弗著旣成刻于新¶
安郡舎蓋堂¶
　　　重編唐登科記序¶
<pb:KR4d0261_SBCK_034-7b>¶
進士在唐最重公卿逹官不以是仕者常恝然不滿¶
其外有宏辭明經諸科而制舉之名多至八十有六¶
於是有登科記等書藝文志著録姚康崔氏李弈三¶
家二十三卷㑹要載鄭氏上宣宗者十三卷崇文緫¶
目有樂史修定者四十卷今多亡矣予家藏崔氏書¶
正元中校書郎趙傪爲之序大氐顓載進士續之者¶
自元和方列制科訖周顯德乃止又從毗陵錢紳氏¶
得一編起武德盡大和頗兼制科而十遺五六予嘗¶
考㑹要續通典諸書&KR0024;正之据唐人集増入䇿問及¶
校中秘書亦得一編冠以趙序殆與舊所藏略同而¶
<pb:KR4d0261_SBCK_034-8a>¶
序次又不相𩔖蓋後人損益俱非崔氏夲書丗所傳¶
鴈塔題名進士存者鮮焉獨長慶一年不闕以證諸¶
夲皆異唐去今不三百年以最重之事傳數家之書¶
而矛盾如此書果可盡信乎先忠宣公還自朔庭得¶
昭文館姚康書前五卷最爲詳盡而亡其十有一卷¶
所載髙祖太宗兩朝進秀甲乙緫二百六十三人證¶
此夲乃九人而巳故今所輯一以姚氏爲正天寳以¶
後則以三夲合爲一至其後先乖次不可悉辨爲十¶
有五卷云¶
　　　𨽻韻序¶
<pb:KR4d0261_SBCK_034-8b>¶
六藝去古浸逺危廢矣冠昬䘮𥙊家自爲式賔主酬¶
酢無可觀之儀大賔客大𥙊祀亦屑屑唯掌故是聽¶
鞉磬柷敔聞者欲寐士之徹琴瑟匪曰有故桑弧蓬¶
矢不設儒家以射爲武事弃弗習輿轎以當車而執¶
綏之容不復見持籌而計尚弗　横之爲什伯何¶
二首六身之有禮樂射御與數五者蓋如此曰書之¶
學雖存然好之不專業之不精未見卓然名世可與¶
羲獻歐陽虞顔柳齊驅者𨽻字傳于今有光武中元¶
年石刻元&KR0004;以後法度漸整至憙平光和間亦極妙¶
矣魏&KR0004;稍變&KR0345;頭燕尾之體自能成一家歴十數年¶
<pb:KR4d0261_SBCK_034-9a>¶
氣格日益卑下至晉而真行草競起𨽻習遂絶唐韓¶
擇木蔡有鄰以八分擅&KR0163;而結體嫵媚僅得孫根夏¶
承之緒餘爾篆古鍾鼎欵識皆巳有韻獨𨽻刻世所¶
艱得後學提筆輙書増㸃减畫變易偏旁漫不求是¶
予家藏漢代廟中之碑幽堂之銘墓門之闕與遺經¶
断石凡百有九十二種懼難聚而易失也因輯以爲¶
韻與我同志者必有取焉¶
　　　𨽻釋序¶
秦燔書廢古訓而官獄多事乃令下杜人程邈作小¶
篆而邈復獻𨽻書所以施之徒𨽻趨簡易也亦曰佐¶
<pb:KR4d0261_SBCK_034-9b>¶
書漢魏之際蔡邕鍾繇梁鵠邯鄲淳俱有書名後魏¶
酈道元注水經漢碑之並川者始見其書蓋數十百¶
餘陵遷谷變火焚風剥至宣政和間巳亡其什八夲¶
朝歐陽公趙明誠好藏金石刻漢𨽻之著録者歐陽¶
氏七十五卷趙氏多歐陽九十三卷而闕其六自中¶
原厄於兵南北壤断遺刻耗矣予三十年訪求尚闕¶
趙録四之一而近歳新出者亦三十餘趙蓋未見也¶
旣法其字爲之韻復辨其文爲之釋使學𨽻者藉書¶
以讀碑則歴歴在目而咀味菁華亦翰墨之一助唯¶
老子張公神費鳯三數碑有撰人名氏&KR0002;華山亭爲¶
<pb:KR4d0261_SBCK_034-10a>¶
衛覬之文見於它&KR0003;者財一二爾其文或險而難解¶
澁而太鑿者譬之紀甗郜鼎皆三代厪存之器其剥¶
缺不成章與魏&KR0004;之文數篇附于後如断圭残壁亦¶
可寳自劉熹賈逵巳下字畫不足取者皆不著¶
盤洲文集卷第三十四¶
<pb:KR4d0261_SBCK_034-10b>¶
