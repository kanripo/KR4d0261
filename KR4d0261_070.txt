# -*- mode: mandoku-view -*-
#+TITLE: 盤洲文集
#+DATE: 2015-09-23 10:23:26
#+PROPERTY: JUAN 70

<md:KR4d0261_SBCK_070-1a>¶七十¶
　　　　　　　　　　　　　宋　洪适　撰
　　疏文
¶
　　　乾龍節功德疏二¶
四月維夏有開甲觀之祥千歳為春遥罄華封之祝¶淵
聖皇帝伏願横流福物順履泰亨問襄野之塗復¶迴天
步賜紫皇之藥增夢帝齡
<pb:KR4d0261_WYG_070-1b>
丙丁統日瞻華渚之流光甲子疑年指大椿而齊夀¶淵
聖皇帝伏願金僊助順琳札與齡重易六爻將利¶艱於
羑里受天百禄遂問道於廣成¶
　　　天申節功德疏二<md:KR4d0261_SBCK_070-1b>¶舒虹爍電日臨東井之躔亘地罄天人獻南山之頌¶敢
憑蓬築仰介楓宸㳟惟¶皇帝陛下高步皇衢重恢帝載
剽甲兵而不用隠旒¶纊以無為德及淵泉二儀與之比
大功光祖禰六籍¶所不能談式對誕彌同祈難老伏願
<pb:KR4d0261_WYG_070-2a>
休符錫羡瑞諜¶葳㽔夀考用增不數與三之夢本支舄
奕有開則百¶之祥¶
赤伏闓符光啓中天之運朱明紀至亶逢貫月之辰¶裒
凈宇之緇黄增祥輝於箕翼恭惟¶皇帝陛下詩賡瑞鳦
業濟時龍帝幄求衣常夙興而<md:KR4d0261_SBCK_070-2a>¶聴政邊城静柝久宴閉
以結盟慶河海之安瀾洽昆¶蟲而被澤時哉震夙人也
謳吟伏願佛老䕶持乾坤¶長久繼天為子覆禹貢之山
川夢帝與齡邁周王之¶夀考
<pb:KR4d0261_WYG_070-2b>
　　　天申節功德疏¶
天有三辰誕紀虹流之慶山稱萬歳爭馳鰲抃之情¶繙
蓬貝之祕文介岡陵之曼夀¶皇帝陛下伏願榮光旁燭
福物來崇題南斗之長生¶等西方之無量舉蒼杼而去
檮杌永振乾綱厮伯僑¶而役羡門逺超仙籍<md:KR4d0261_SBCK_070-2b>¶　　　天申節開啟疏¶
㽔賓數七和哉玉燭之時嵩嶽呼三清矣黄河之瑞¶仰
憑楚貝少効涓塵¶太上皇帝陛下伏願翕受頌聲横流
<pb:KR4d0261_WYG_070-3a>
福物齊蹤䆳古¶較堯舜以錙銖尚齒列僊笑喬松之呼吸¶
　　　滿散疏¶
天有三辰實紀虹流之慶山稱萬歳爭馳鼇抃之情¶窮
貝藏之祕文衍楓宸之曼夀¶太上皇帝陛下伏願榮光
旁燭福物來崇瞻金闕之¶殊祥鼎來戩榖受玉巵之縟
禮永對懽謡<md:KR4d0261_SBCK_070-3a>¶　　　㑹慶節功德疏三¶
為天下君光啓蟬連之業祝聖人夀率同獸舞之歡¶䖍
<pb:KR4d0261_WYG_070-3b>
叩楚宫仰祈泰筴¶皇帝陛下伏願畢輳百福丕冒八荒
何必學仙求蓬¶萊安期之屬自然享國過高宗祖甲之
年¶
非煙非雲騰神光而載夙如山如阜祈夀莢以同辭¶皇
帝陛下伏願蓮相凝符貝編集福五帝足六已邁¶德於
商周萬歳者三更垂鴻於箕翼¶
皇乾眷命誕明主以中興良月就盈增祕篇之上夀¶更
憑寶&KR0394;用祝遐齡<md:KR4d0261_SBCK_070-3b>¶皇帝陛下伏願聖與天通福如川至
<pb:KR4d0261_WYG_070-4a>
五十而慕父母¶益重舜德之華八千以為春秋共獻䝉
園之頌¶
　　　南華齋羅漢疏并序¶
　紹興二十年十二月一日舟泊䖍州夢至一古屋¶下
　忽街中水深沒膝不可出遂登屋行數十步有¶編大
　竹為高墻隨行人皆自彼下街予畏不敢進¶遂回復
　入屋下過一處如人書室有文書委地返¶顧尚有一
　介相隨予將出户見隨行者取文書已¶盈抱予恐其
<pb:KR4d0261_WYG_070-4b>
　外有人令棄之既出户見堂屋下有¶數人坐於地以
　白輕紗為衣如深衣然柱間皆貼<md:KR4d0261_SBCK_070-4a>¶紙畫人物予意其
　家有學畫者既過堂前見數房¶内帳幕皆是墨畫人
　物已過數間因駐足視之乃¶地獄罪人變相予方知
　是㝠府復行入後廊下欲¶出無計因就地坐閉目誦
　佛覺有小介蟲大如黑豆然綴粘衣上拂之不去忽
　聞人相笑聲遂開目¶復行諸蟲自落直後有横屋地
　形頗高最後簷際¶數尺見天如鑿山作屋地者至彼
<pb:KR4d0261_WYG_070-5a>
　見其上有一僧¶屋下有大穴數十予問僧求出僧指
　云入穴中閉¶目即可出矣予問既出以何為報僧云
　何以報為¶予再扣之即云只齋羅漢亦無所費予曰
　當作報<md:KR4d0261_SBCK_070-4b>¶誰僧云但言回施六親眷屬予入穴覺其中
　皆是¶沙努力以下頗如今之砌臺不覺擦平處而寤¶
一夢入㝠念欲歸之無計六親指路如已死而復蘇¶凈
記當時之言䖍修開士之供因仍攝事荅謝愆期¶仰兾
慈悲曲生歡喜
<pb:KR4d0261_WYG_070-5b>
　　　饒州歳㑹道塲疏¶
南楚名邦盈𨞬居之萬室暮春良日崇賽具於羣神¶厯
甲子之一終繇戊辰之三㑹初心無怠大報益䖍¶掃寶
刹以妥靈扣琳宫而徼福驅厲鬼兮山之左共¶祈奠枕
之安祀盤庚於門之西那復濟帷之患式修<md:KR4d0261_SBCK_070-5a>¶故事願出
餘財¶
　　　廣州獄空道塲疏¶
五羊都㑹抵重罪者居多三院空虚傳昔年之未有¶仰
<pb:KR4d0261_WYG_070-6a>
真乘之芘䕶肅寶相以薰崇伏念此邦瀕於大海¶逐魚
鹽於多槳易萌剽竊之謀雜蠻蛋於齊民常有¶鬭爭之
事誣是非於鴃舌輕性命於鴻毛某自佩郡¶章不留庭
訟念草芟獸獮豈仁政之宜為然莠養禾¶傷即姦渠之
浸長每原情而用法不任意以逞刑仰¶體好生敢令瘐
死政非成於五月獄偶無於一人爰¶啟&KR0394;筵廣搜貝藏
拔沈寃於既往嚴凈福以無邊伏<md:KR4d0261_SBCK_070-5b>¶願慧劍解割於惡纒
法炬開明於善地慈悲所化永¶無犢佩之羣逺邇可封
<pb:KR4d0261_WYG_070-6b>
不必鼠墉之聴¶
　　　廣州獄空道塲疏¶
遐萌丕變浸消嚚訟之風幽圉屢空悉自法雲之䕶¶適
當開歳爰啟&KR0394;筵伏念某典郡於斯隃冬已再訪¶遊禽
於絶澗每戒深文鞠茂草於圜扉洊臻善効尚¶虞桁摺
之下或有檻牢之寃仰賴慈悲為之洗滌伏¶願刑章益
措無重罪之繋囚慧力無邊躋斯民於夀¶域¶
　　　廣州禱晴疏<md:KR4d0261_SBCK_070-6a>¶
<pb:KR4d0261_WYG_070-7a>
田疇將穫既屢苦於愁霖𨞬市無聊亦難營於飽食¶爰
裒凈侣仰扣上靈伏願陰隲下民導迎善氣積霾¶解駮
無翻手以為雲圓象清明遂舉頭而見日¶
　　　謝晴疏¶
沈陰弗解實懷苦雨之憂慧力無邊遂啟清暘之禱¶方
罏煙之上達已氛曀之四除恩則甚深報於何有¶更祈
慈覆益庇含生¶
　　　謝雪疏
<pb:KR4d0261_WYG_070-7b>
五日為期即獲同雲之慶千巖俱白載瞻積雪之祥¶稽
首陳詞齋心拜況尚邀帝力終佑民編<md:KR4d0261_SBCK_070-6b>¶　　　禱晴疏¶
田家作苦懼雨勢之傷麰蠶事既登待日華而收繭¶惟
霖淫之未巳輒齋洗而有祈伏望淵鑒弗違積陰¶丕變
副此下民之望賜之旬日之暘庶無偃仆之秀¶岐可以
縱横於巧織¶
　　　謝晴疏
<pb:KR4d0261_WYG_070-8a>
翻手為雲致織婦耕男之愁歎舉頭見日快牛童馬¶走
之清明豈凉徳之能然顧厖恩而何報更期時若¶以及
秋成¶
　　　謝雨疏<md:KR4d0261_SBCK_070-7a>¶踰旬不雨正懷旱暵之憂卜日叩閽即獲雲霓之應¶連
緜甘霔霑足多田吏逃失職之愆農有逢年之喜¶恩將
何報言不能宣天且不違願終十雨五風之惠¶人之所
欲庶底千倉萬箱之收
<pb:KR4d0261_WYG_070-8b>
　　　禱雪疏¶
歳聿云暮未瞻積雪之祥天且弗違願賜同雲之慶¶爰
趨丹宇叅露赤情兾三白之應時免大陵之作沴¶
　　　設㕔請觀音禱晴疏¶
一秋常雨既屢控於禱祈千手大悲豈不憐其飢饉¶念
多稼已傷而無幾顧來麰未播而可憂儻霶霈之<md:KR4d0261_SBCK_070-7b>¶弗休
將流亡而莫救敢迎妙相來憩黄堂願廣布於¶法雲卽
盡驅於沴氣庶使提封之衆免淪草野之凶
<pb:KR4d0261_WYG_070-9a>
　　　謝晴疏¶
叩蓮宮而禱請䖍奉紺容掃棠舍以莊嚴敬披丹悃¶惟
回天之有力能出日以開明解四境之怨咨副九¶衢之瞻
仰慧光所燭願長運於慈悲遺秉可除庶少¶扶於凍餒¶
　　　水陸疏¶
千燈之叢一室不異一燈一月之照千江便成千月¶物
理如是佛法固然伏念荆門頃遭戹㑹或家屠於<md:KR4d0261_SBCK_070-8a>¶劇盗
或命絶於凶年或柝骸於竈觚鼎耳之旁或蹀¶血於車
<pb:KR4d0261_WYG_070-9b>
輪馬足之下豚無掩豆若敖氏之鬼長饑&KR0438;¶不表犀㝠
漠君之冡何在既沈魂之未拔宜和氣之¶弗充凡此遺
民殆非平日竹籬茒舍常濫燄之相驚¶白叟黄童亦四
時之有疾欲求不盡之福迺肅無遮¶之筵伏望一切虚
空四維上下廣大雲之法蔭同作¶證明變甘露之珍羞
率令飽滿一郡得沾於樂果三¶塗永脱於迷津仰兾覺
慈曲垂洞鑒¶
　　　芝山水陸疏
<pb:KR4d0261_WYG_070-10a>
買山作圃雖久閲於歳時畫地種花已粗成於畦逕<md:KR4d0261_SBCK_070-8b>¶念
開鋤於積土或傷犯於遺骸常懷不忍之心兹肅¶無遮
之㑹伏願慧炬燭於潜壤法雲登彼沈魂使之¶捐蓬顆
之居往生樂國於此飽伊蒲之饌早脱迷津¶
　　　金臺開堂疏¶
新㑹迺五羊壯縣金臺有諸佛道塲須得當人式楊¶正
法某人解第一義續無盡燈道既心傳何惜逢塲¶作戲
機能口伐未嘗把纜放舡而今踢倒凈瓶休要¶横擔拄
<pb:KR4d0261_WYG_070-10b>
杖請升猊座為證龍華¶
　　　仁王請長老疏¶
舉拂白槌須是棒頭有眼尋枝摘葉盡皆雪上加霜<md:KR4d0261_SBCK_070-9a>¶惟
仁刹之道塲迺羊城之凈社當求覺者為闡宗風¶某人
末法津梁叢林耆傑迅機激電一喝可以接人¶挈行傳
燈三闗端的繼祖願擕鈯斧坐斷禪牀莫辭¶辛苦逺來
要看斬新拈出¶
　　　請西竺長老疏
<pb:KR4d0261_WYG_070-11a>
西竺近作名藍財去城一牛鳴外南方希有道眼誰¶進
步百尺竿頭丈室既虚真源曷振某人能判公案¶見許
作家逺遊寂寞之濱全無䖃苴之習幾年飛錫¶真箇得
魚忘筌今日拈槌定不向空釘橛願聞一喝¶為破羣迷<md:KR4d0261_SBCK_070-9b>¶　　　雲封長老開堂疏¶
斬丁截鐵須還本分鉗鎚摘葉拈花不脱前來窠臼¶欲
宣妙㫖允屬當人長老道價甚高叢林所許徹開¶闗捩
笑他鈍鳥棲蘆不墜宗風真箇泥牛吼月此百¶粤踐蛇
<pb:KR4d0261_WYG_070-11b>
之境界乃六祖覆鉢之道塲肯隨嶺上之雲¶為指庭前
之栢要看横説竪説見得竒哉妙哉¶
　　　代為母還水陸䟽¶
佛起慈悲之心隨縁必應人有呻吟之苦修善或除¶徼
十方賢聖之靈設三界㝠陽之㑹伏念母氏嘗縈¶疾疢
浸閲冬春三折肱而和為醫曾弗逢於良藥一<md:KR4d0261_SBCK_070-10a>¶舉足而
不忘母爰有禱於寶坊賴正覺之開顔致沈¶疴之去體
是修淨供不違本心伏望一切空虚四維¶上下瞻十地
<pb:KR4d0261_WYG_070-12a>
坐蓮之相三乘皆具大乘聞五天譯貝¶之文一食為無
量食咸生歡喜為作證明所願福德¶川增灾殃冰釋數
口保團欒之樂四時消坎坷之憂¶
　　　代為妻還水陸䟽¶
居色界無色界之中愛纒未脱惟法聲非法聲所暨¶善
報相隨甞祈大力之尊願肅無遮之㑹已叨慈蔭¶敢替
前言某昨以妻某氏欲火所然業山弗坦惟四¶大假合
之妄未悟空花而十月滿足之時且臨坐草<md:KR4d0261_SBCK_070-10b>¶不賴諸佛
<pb:KR4d0261_WYG_070-12b>
菩薩孰憫一切衆生輒申合爪之私遂獲¶免身之吉偶
微官之奔走致凈供之愆違伏望三界¶㝠陽四維上下
來飽毗陽之飯同作證明預聞優鉢¶之香悉皆清淨所
願分光慧炬䝉庇法雲滌曩夙之¶過郵崇來今之福利
如是因如是縁如是果俾無六¶甲之虞歸依佛歸依法
歸依僧更迓一丁之喜¶
　　　薦張正甫疏¶
萍蓬無定共嗟旅食之窮人琴俱亡忽見佳城之閉¶仰
<pb:KR4d0261_WYG_070-13a>
憑佛力少助㝠途伏願洗滌宿塵除惡纒之煩惱¶濟登
彼岸瞻寶相之光明<md:KR4d0261_SBCK_070-11a>¶　　　薦亡㛐趙氏疏¶
平生藴德内外無有間言一旦遡幽俛仰已成陳迹¶追
色辭而結想仗&KR0394;唄以洩哀伏惟出帝王之後而¶不習
驕奢擅閨房之秀而能閑禮法獨居八載不踐¶二廷披
寶莢而晨課有常受祕籙而齋居甚確世味¶真同嚼蠟
道心可謂斬丁故能一彈指間不覺三寸¶氣斷六姻無
<pb:KR4d0261_WYG_070-13b>
不相弔七日又復如馳伏願慈蔭雲深¶惡纒冰泮如露
如電如夢幻夙悟斯言大雄大力大¶慈悲為躋彼岸¶
　　　薦趙監廟疏<md:KR4d0261_SBCK_070-11b>¶相隨曩日夙期事業之成一訣終天孰謂死生之隔¶供
桑門之凈侶演貝葉之妙文有賴慈悲為崇福徳¶某人
襟靈開豁論議該通奥篇逺探於羲農健筆仰¶師於韓
栁出名家而延賞舊矣奉祠逢近屬之來歸¶釋然讓爵
喜愠不形於色得喪莫累其心人之難能¶世所推重暨
<pb:KR4d0261_WYG_070-14a>
叅佛祖頓悟禪宗地水火風了覺此身¶之妄夢幻泡影
豁超是觀之空念再世之契深在諸¶親而情厚忽聞音
訃罙切哀悰不勝悲悼之私少仗¶莊嚴之助伏願濟慈
航於彼岸分法炬之餘光善纒¶惡纒煩惱纒悉皆解脱
我相人相衆生相益契真如<md:KR4d0261_SBCK_070-12a>¶　　　祖母周祥疏¶
日薄西山已愴含飴之逺律中南吕俄臻升榖之新¶顧
朞制之云終想慈顔而如在惟是一心之痛不勝¶五體
<pb:KR4d0261_WYG_070-14b>
之投仰慧炬以無邊庶𡨕途而有助伏願幻塵¶席捲福
海航安諸如來舌相廣長遍覆色界無色界¶善女人耳
根清凈常聞法聲非法聲¶
　　　祖母忌辰疏¶
望㫁新阡阻一官於千里悲纒諱日驚再見於三秋¶雖
合爪以有祈曾含飴之莫報伏願(同前/疏)¶
　　　祖父逺忌疏<md:KR4d0261_SBCK_070-12b>¶幻心未滅孰知空果之非祖武是繩久痛靈根之殞¶適
<pb:KR4d0261_WYG_070-15a>
臨諱日罙切哀悰伏願法雨霑濡迷雲開豁尋光¶見佛
既不入於稠林如渡得舡遂即登於彼岸¶
　　　亡妣忌辰疏¶
職叨丞郡記弧矢於初生養缺循陔痛杯圏而罔極¶適
際傃幽之日不勝追逺之情伏願借潤智淵分光¶慧炬
或因六十二見而造罪障盡得斷除不於三四¶五佛而
種善根遂生安穩¶
　　　寧海薦亡妣疏
<pb:KR4d0261_WYG_070-15b>
生我劬勞適至垂弧之地思其居處不勝吹棘之情<md:KR4d0261_SBCK_070-13a>¶痛
三釡以莫伸瞻六牙而有禱伏願慧燈分照法鼓¶聞音
清凈諸塵起藴麝名香之想濟登彼岸生蓮花¶寶座之
中¶
　　　樞弟水陸疏¶
人生如寄興哀常棣之詩法力無邊邀福菩提之路¶肅
三界𡨕陽之㑹伸百年兄弟之情亡弟大資享夀¶不及
六旬遡幽已臨三七平生舉措或有誤於斯心¶厚夜沈
<pb:KR4d0261_WYG_070-16a>
淪恐未登於彼岸痛深同産誠叩大慈凈供¶無遮共飽
毗耶之飯惡纒悉解願歸兠率之宫¶
　　　諸子為母氏水陸疏<md:KR4d0261_SBCK_070-13b>¶吹棘凱風痛益深於七子傷心素韠禮遽浹於三年¶永
惟罔極之恩䖍卜無遮之供亡妣頃嬰末疾奄棄¶浮生
曜魄如馳驚再升於新榖杯圏徒在愴久廢於¶長筵哀
戚有終劬勞曷報雖平生之積善恐人世之¶多愆致尚
滯於迷津或未登於彼岸設三界𡨕陽之¶㑹徼四維上
<pb:KR4d0261_WYG_070-16b>
下之靈願賜慈悲曲垂捄拔法雲敷蔭¶盡解脱於惡纒
慧炬分光即往生於樂國¶
　
　
　
　
　
　盤洲文集巻七十
