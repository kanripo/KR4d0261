# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:01.947649
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 63
#+PROPERTY: FILE SB04n0459-063盤洲文集-卷第六十三.
<pb:KR4d0261_SBCK_063-1a>¶
盤洲文集卷第六十三¶
　　題跋三十三首¶
　　　跋登瀛圖¶
右登瀛圖一卷卷首攘䄂醉者爲蘇丗長伸欠者爲¶
許敬宗捉筆欲書者爲禇亮凭欄目鵝者爲劉孝孫¶
一介附耳有所白者爲&KR0171;勗交手對之者爲薛元敬¶
童子奉杯小冠者受之者爲蓋文逹幅巾按股&KR0013;酒¶
而寐者爲李元道捉筆運思者爲孔頴逹左手持杯¶
者爲李守素靣之者爲姚思廉童子奉巾盥反頋而¶
吸者爲陸德明坐柳下者爲虞丗南執卷挽條者爲¶
<pb:KR4d0261_SBCK_063-1b>¶
顔相時帶解欲結者爲于志寕撮巾羽衣𠋣老木者¶
爲房元齡杖笻而相語者爲蔡允恭䄂手巴且旁者¶
爲杜如晦凡學士十有八貟坐者十立者三𠋣者四¶
酔者一其供給之人坐而奏樂者六人立而句樂者¶
一人司筆研者三人侍左右者五人掖者一人白者¶
一人進器者五人職器者五人執器者亦如之意錢¶
於馬前者三人蹴羽錢於驢前者一人執靶者八人¶
舉韀&KR0018;笠持帕者各一人驢牽者一人臂隼與休者¶
各一人凡供給於前後者四十有六人巾之人二十¶
有七帽之人一結髮之童七垂髫之童十有一其馬¶
<pb:KR4d0261_SBCK_063-2a>¶
十有二受鞍羈者十羈而欲鞍者與羈而𩥇者各一¶
驢一隼一狗一鵝如驢隼狗之數而倍之曲欄見其¶
靣之三長案方床茵坐之具二十有二笙笛箜篌樂¶
之器八酒尊茶瓿果櫑水盤食之器九十香鼎燎鑪¶
書槴印室筆墨巾&KR0456;用之器十有八箠服筭幐圉人¶
揷其腰者二古木大小五巴且大小五柳一凡畫中¶
之物如此合而名之曰登瀛圖其人物器用草木羽¶
毛之&KR0250;雖婁經摹寫猶存妙處梗槩遐想英標植愚¶
祓陋正觀之治豈無權輿故曰廊廟之材非一木之¶
枝帝王之功非一士之略¶
<pb:KR4d0261_SBCK_063-2b>¶
　　　又跋¶
唐文皇旣巳羅群英入莫府因命閻立本肖𧰼題其¶
爵里名氏曰十八學士冩真圖予始傳此畫所識姓¶
名有與史氏不同及闕文者因併存之畫云蘇壹字¶
丗長劉孝標字德祖&KR0171;勗字謹行薛莊字元敬蓋文¶
逹字文逹李元道字元易李守素字仲筠姚思廉字¶
簡之虞丗南字德施顔相字時睿房元齡字喬松蔡¶
允恭字克遜此畫雖不可指爲祖述閻本要知非出¶
近人所作¶
　　　跋周生卷¶
<pb:KR4d0261_SBCK_063-3a>¶
或譏周生儒其家迺束書不務有棋癖予扣之荅曰¶
自始結髪與群從兄弟游學晝孳孳焉志于弈師旣¶
寢則焚膏對局樂之終夕不厭洞然有意得心解處¶
故日進於技而學益以落予曰子以棋奪學固非矣¶
今年未冠技之精巳籍籍薦紳齒牙間異日孰與子¶
确彼書不能以記姓名劒不能爲一人敵鹿鹿老死¶
無一長者視子有慚色矣¶
　　　跋陳承休所藏名賢帖¶
右歐蔡&KR0171;黄晁秦米公帖一卷莆田陳承休所藏予¶
於五羊見之逺方家鮮收書欲借漢唐正史尚艱得¶
<pb:KR4d0261_SBCK_063-3b>¶
乃有愽雅之士軸鉅公寳墨自隨忽如明珠美玉飛¶
墮吾前&KR0734;几展玩便覺蠻煙瘴氛爲之辤易¶
　　試夏守真筆¶
燕無函胡無弓車粤無筆燕之函胡之弓車非無也¶
人皆能之也粤無筆材梗之也頴旣俘于秦其苗裔¶
南不踰領雖有良工不能善其事九江夏守眞客&KR0009;¶
畨禺乃能束雞羊猩毛而圎徤耐乆與宣城諸葛毗¶
陵周名相甲乙諺曰巧婦不能作無麫不托豈其然¶
乎¶
　　跋歐率更臨帖¶
<pb:KR4d0261_SBCK_063-4a>¶
歐陽率更眞墨今其存者鮮矣况所臨又王中令帖¶
乎氣骨洒然典刑具在如明珠美玉不待褒拂而人¶
皆知其寳也¶
　　　跋吕子猷小簡二¶
子楊子曰書心畫也筆畫形而君子小人見矣觀吕¶
公子猷之書可知其爲莊重君子¶
予不及識吕子猷聞其律身有䋲墨莅官如氷霜非¶
禮弗蹈今與其子子毓游維其有之是以似之者歟¶
　　　跋李運使瑞芝頌¶
遒人失&KR1348;詩之不作盖千有餘歳嘉成美宣之什蔑¶
<pb:KR4d0261_SBCK_063-4b>¶
聞耳矣臨淮李公以白水龍蛇之輔駸駸筆橐紹興¶
丁丑芝産清廟公慕風人之歸美乃集三百五篇之¶
辭作嘉頌十章其句二百上下貫穿豐而不餘起啇¶
迄周合魯衛曹鄶諸國所作妥然&KR0002;成一筆無齊人¶
不𩔖之譏非深於詩者能之乎漢歌齊房氣劘其壘¶
　　　跋五代登科記¶
右五代登科記一卷予頃在三館所抄中祕閣書五¶
季文物掃地取士無足稱特以國&KR0004;卿相侍從皆當¶
時以儒科進者因刋我宋科名記故并傳之仍其舊¶
書不復考正也¶
<pb:KR4d0261_SBCK_063-5a>¶
　　　跋先忠宣公鄱陽集¶
先君以建炎巳酉岀疆時年四十有二矣平生著書¶
多悉留擕李庚戍之春厄於兵燼無一餘者紹興癸¶
亥還朝入直玉堂不旬日領郷郡去明年而遭祖母¶
之喪服除未幾有領表之謫杜門避謗不敢復爲文¶
章謫九年而即丗故手澤之藏于家者唯北方所作¶
詩文數百篇乃獨存謹泣而叙之以爲十卷刻諸新¶
安郡未彚次者猶有春秋紀詠千篇云¶
　　　跋李文公集¶
右李文公集十八卷以唐藝文志校之多八卷蓋常¶
<pb:KR4d0261_SBCK_063-5b>¶
山宋次道所定也建陽小本獨多荅開元寺僧書一¶
篇亦不著目其辭反復温潤與他文相𩔖而集中又¶
有所作鍾銘知其爲習之文昭昭矣旣是正之冠以¶
&KR0171;公序附其傳于後¶
　　　跋癰疽方¶
疽發背三尺童子亦知爲膏肓之疾庸醫旣拱手無¶
措或者又爲髙論以自神其術丗傳劉㳙子方以爲¶
得之神仙家而湯劑不一用者惑之歙縣胡君所藏¶
方簡要而有大功郡酒官蕭丗京病此數日創大巳¶
如椀用其方而愈覽者勿以爲無竒藥而忽之也¶
<pb:KR4d0261_SBCK_063-6a>¶
　　　跋文房四譜¶
右文房四譜五卷叅知政事&KR0171;公所集番陽洪某假¶
守新安刻之四寳堂蓋歙谿之楮㓗白爲天下第一¶
黄山松煤自庭邽父子著名龍尾石與端巖相甲乙¶
獨管城子少貶然亦不落宣城下是書當傳莫冝是¶
&KR0022;予家所藏譜硯之書以五六頃居間時頗嘗采𫉬¶
大凡翰墨事兾以綴&KR0171;公書未就也巖邑無書可&KR0677;¶
閱不能終篇&KR0003;歙硯者凡三家品諸李者有墨苑姑¶
以踵此編他湏異日云¶
　　　跋文章縁起¶
<pb:KR4d0261_SBCK_063-6b>¶
右文章縁起一卷梁新安太守樂安任公書也按隋¶
經籍志公文章始一卷有録無書郡之爲郡且千歳¶
守將不知幾人獨公至今有名字並城四十里曰村¶
曰溪皆以任著旁有僧坊亦借公爲重則遺愛在人¶
蓋與古循吏比後公六百年而某爲州嘗欲㑹稡遺¶
文刻識木石以慰&KR0022;人亡窮之思而不可得三館有¶
集六卷悉見蕭氏歐陽氏𩔖書中疑後人掇拾傳著¶
於傳亡益獨是書廑存可藏去丗所傳墓誌皆東漢¶
人大𨽻此云始於𣈆日蓋丘中之刻當其時未露見¶
也¶
<pb:KR4d0261_SBCK_063-7a>¶
　　　跋吴少卿(懋)遺事¶
倉卒變故時搢紳先生忠義根於内則發見於外生¶
且不惜豈復爲身後名計也事旣定則闔口不自言¶
故有嚴霜烈日之迹而湮欎不播白者當時尚爾况¶
後丗乎陽羡呉公以南宫舎人逢張楚之難寕&KR0162;生¶
處死不肯作勸進表一字復欲&KR0108;笏碎僞相之首言¶
言英風輩古爲耦二十年來有貪天㓛者不使他人¶
以忠義擅聲故公之令名士大夫間或不能户知之¶
大編顯&KR0045;真有子矣¶
　　　題趙弃畫竹隱士逸圖¶
<pb:KR4d0261_SBCK_063-7b>¶
㤗陵&KR0004;立詞科一舉得五人少蓬趙公其一也予兄¶
弟仰髙蹈景竊攀屈宋之駕而後先參辰莫快一覩¶
其猶子能託繪事彰其家望之美開卷肅然如升堂¶
覩奥而瞻道德之光又以見公消揺燕間&KR0009;意筆墨¶
進諸子於道如此彼有譽兒癖者眞可奴僕命之¶
　　　書呉滋墨卷¶
士大夫不公持論故月旦評不足爲人輕重百工以¶
藝定聲價眡其物之美𢙣名斯判然歙人呉滋以墨¶
客游縉紳間唯其松擇而煙良膠對而杵力旦旦用¶
之硯不滓筆不病使潘胡蒲史之品不能齊色而争¶
<pb:KR4d0261_SBCK_063-8a>¶
先雖無王公齒牙之譽而増直三倍矣¶
　　　題諸公與徐仲車詩簡¶
盛德之士名與天壤不朽雖無五公詩札可也然先¶
生髙蹈丘園安貧飬病今其孫&KR0188;食益不飽非此其¶
身在其子孫誠難測耶¶
　　　題呉司諌遺墨¶
尚書郎呉公以筆札獨歩覧諌坡遺墨則羲獻寳章¶
有自來矣¶
　　　跋曽仲躬所藏張文潜草書¶
張右史文名滿天下而後之人不知其能書觀此墨¶
<pb:KR4d0261_SBCK_063-8b>¶
妙真可以藏之十襲¶
　　　論衡跋¶
右王充論衡三十卷王君是&KR0022;人也帳中異書漢儒¶
之所争覩轉冩旣乆舛錯滋甚殆有不可讀者以數¶
本俾寮属參校猶未能盡善也刻之木藏諸蓬萊閣¶
庸見避堂舎蓋之意¶
　　　𨽻纂䟦¶
東都𨽻刻今其存者幾二百雖工拙規园不同猶樝¶
棃橘柚味皆可以適口四十年來中原入于狄石毀¶
于燼好古之士不能多藏而悉見每介介焉予甞韻¶
<pb:KR4d0261_SBCK_063-9a>¶
分其字爲七卷釋其文爲三十七卷尚患筆意不傳¶
則擇其㸃曵不闕者䥴之以爲纂得十卷一代法書¶
亦足以窺其髣髴矣¶
　　　跋元微之集¶
右元微之集六十卷微之以長慶癸夘鎮越大和己¶
酉召還坐嘯是&KR0022;閱六寒暑今種山之喬木數十百¶
章豈亦有甘棠存其間乎横空傑閣蓋一城偉觀扁¶
表所書則其州宅之卒章也微之以文章皷行當時¶
謂之元和體在越則有詩人入幕府故鏡湖秦望之¶
竒益傳所謂蘭亭絶唱陳迹猶可想唐志著録有長¶
<pb:KR4d0261_SBCK_063-9b>¶
慶集一百卷小集十卷傳于今者惟閩蜀刻夲爲六¶
十卷三館所藏獨有小集其文蓋已雜之六十卷矣¶
微之嘗彚其詩爲十體曰旨意可觀詞近古徃者爲¶
古諷流在樂府者爲樂諷詞雖近古而止於吟冩性¶
情者爲古體詞實樂流而止於模象物色者爲新題¶
樂府聲𫝑㳂順屬對稳切者爲律詩以七言五言爲¶
兩體稍存&KR0009;興與諷爲流者爲律諷撫存感徃者取¶
潘子悼亡爲題暈眉約𩯭匹配色澤劇婦人之恠𧰟¶
者爲𧰟詩今古兩體其自叙如此今之所編頗又律¶
吕乖次惜矣舊規之不能存也元白才名相埒樂天¶
<pb:KR4d0261_SBCK_063-10a>¶
守呉財歳餘吴郡屢刋其文微之留越許乆其書獨¶
闕可乎予來踵後塵蓋相去三百三十七年矣乃求¶
而刻之略能讎正脫誤之一二不睱復爲詮次也書¶
成寘之蓬萊閣¶
　　　石經跋¶
蔡中郎石經在承平時巳不多見今京雒雍鬲慮其¶
遂泯没不傳也予旣輯𨽻釋因以所得尚書儀禮公¶
羊論語千九百餘字鐫之㑹稽蓬萊閣凡八石庶幾¶
見者有跫然之喜¶
　　　跋&KR0302;陽石鼓文¶
<pb:KR4d0261_SBCK_063-10b>¶
右&KR0302;陽石皷文一卷頃在㑹稽得之粥碑者而闕其¶
第八時常平使者徐子禮善篆持以問真贗又得其¶
舊藏&KR0232;重一&KR0083;十皷遂足&KR0004;先公北歸有宣和殿所¶
刋復古圖一帙圖十鼓而釋之以車攻篇冠其首韋¶
韓二詩歐周二跋尾其後折𠂻以雲漢之章更有司¶
馬天章公鳯翔所鐫韓公詩篋中所藏甚備復集東¶
坡諸公詩文爲一卷念昔登詞科時實賦成王蒐岐¶
頌於此蓋拳拳焉嗚呼鸑鷟不至豺虎同穴小雅詩¶
廢今五十年模索遺碑可爲慟哭淳熈丁酉六月盤¶
洲書¶
<pb:KR4d0261_SBCK_063-11a>¶
　　　書劉氏子&KR0674;韻¶
予&KR0004;見劉氏子𨽻韻紀原凡𨽻釋碑刻無一不有驚¶
其何以廣愽如是及觀其書乃是借標題以張虚數¶
其間數十碑韻中&KR0004;無一字至他碑所有則編次又¶
甚踈略古碑率多模糊辨之誠爲甚難予因作𨽻釋¶
目爲之昬孔宙碑南𠭇孔饁王純碑粥糜凍餒文理¶
判然此書乃以畒作敏以麋作䴢此𩔖亦不一漢人¶
專以假借爲事韻中略不表出學者何考焉¶
　　　跋王順伯所藏荆公詩卷¶
予頃在㑹稽整比𨽻釋始識臨川王厚之好古博聞¶
<pb:KR4d0261_SBCK_063-11b>¶
頼其助爲多作別十年千里命駕出其先正荆國公¶
遺墨展玩再三敬書其後¶
　　　跋丙申修改𨽻釋¶
𨽻釋成書十年矣再因考古始知楊司𨽻名渙不名¶
厥張元益是偉伯之孫王曜非劉寛故吏膠東廟門¶
是兩碑石　詩非費鳯碑隂校官碑以菰竹爲孤竹¶
之𩔖増改千有餘字除去者數板淳熈丙申息柲官¶
山隂遂正之¶
　　　跋趙子直尊人家録¶
乾道丙戍廷唱進士名時著作君爲第一某偶備相¶
<pb:KR4d0261_SBCK_063-12a>¶
位侍立　上側奏言近歳宗子甚好學前舉伯攄擢¶
甲科儒林以爲創見今汝愚遂魁天下可謂瞻前無¶
隣夲朝故事科舉先寒畯有官人退居第二乞只依¶
臚傳次序勿令後來居上以見麟趾之盛天顔有喜¶
良乆曰姑循故事兹觀趙侯家録其至言潜德誠宗¶
藩之標的金籝教子厥有自來著作君湏跋語因得¶
竊識前事蓋紀實云¶
　　　池州𨽻續跋¶
𨽻釋有續前後二十一卷乾道戊子始刻十卷于越¶
淳熈丁酉姑&KR0171;范至能増刻四卷于蜀後二年霅川¶
<pb:KR4d0261_SBCK_063-12b>¶
李秀叔又増五卷于越明年錫山&KR0057;延之刻二卷于¶
江東倉臺而輦其板歸之越延之與我同志故鄭重¶
如此凡漢𨽻見於書者爲碑碣二百五十八甎文器¶
物欵識二十二魏𣈆碑十七欵識二欲合數書爲一¶
未能也今老矣平生之癖將絶筆於斯焉庚子十一月¶
　　　淳熈𨽻釋跋¶
右淳熈𨽻釋目録五十卷乾道中書始萌牙十餘年¶
間拾遺&KR0024;闕續卷&KR0906;多鄞江史直翁苕溪李秀叔一¶
再添刻南蘭陵&KR0057;延之自秋浦鋟板埤助蘇臺范至¶
能以越本栞于蜀前後増加律吕乖次合而一之得¶
<pb:KR4d0261_SBCK_063-13a>¶
聖賢嶽瀆祠廟四卷石經一卷旌孝講徳二卷河渠¶
橋道二卷阡表壙銘十六卷雜刻三卷甎文器物欵¶
識二卷魏呉蜀𣈆三卷譜一卷圖式八卷水經一卷¶
歐趙&KR0003;六卷碑郷一卷凡碑板二百八十五甎器二十¶
七某人垂意古學見之訢然命&KR0122;史輯舊板去留移¶
易首末整整一新傳之將來或不束之髙閣勞勤心¶
目可無憾焉辛丑六月盤洲老人洪景伯書¶
盤洲文集卷第六十三¶
<pb:KR4d0261_SBCK_063-13b>¶
