# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:03.018660
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 78
#+PROPERTY: FILE SB04n0459-078盤洲文集-卷第七十八.
<pb:KR4d0261_SBCK_078-1a>¶
盤洲文集卷第七十八¶
　樂章一¶
　　　畨禺調笑¶
　　　　勾隊¶
盖聞五領分疆說畨陽之大府一尊属客見南伯之髙¶
情摭遺事於前聞度新詞而屢舞宫商逓奏調笑入埸¶
　　　　羊仙¶
黄木灣頭聲閧然碧雲深處起非煙騎羊執穂衣分¶
錦快覩浮空五列仙騰空昔日持銅虎嘉瑞能名灼¶
前古羽人叱石㑹重來治行于今最南土¶
<pb:KR4d0261_SBCK_078-1b>¶
　　　南土賢銅虎黄木灣頭騰好語騎羊執穂神¶
　　　仙五拭目摩肩争覩無雙治行今猶古嘉瑞¶
　　　流傳樂府¶
　　　　藥洲¶
傳聞南漢學飛仙煉藥名洲粉雉邊炉寒竈毀無蹤¶
跡古木閑花不記年惟餘九曜巉巗石寸寸淪漪湛¶
天碧畫橋彩舫列歌亭長與邦人作寒食¶
　　　寒食人如織藉草臨流羅飲席陽春有脚森¶
　　　雙㦸和氣歡聲洋溢洲邊藥竈成陳迹九曜¶
　　　摩挲竒石¶
<pb:KR4d0261_SBCK_078-2a>¶
　　　　海山樓¶
髙樓百尺邇嚴城披拂雄風襟袂清雲氣籠山朝雨¶
急海濤侵岸暮潮生樓前簫皷聲相和戢戢歸檣排¶
幾柁湏信官廉蚌蛤廻望中山積皆竒貨¶
　　　竒貨歸㠶過擊皷吹簫相應和樓前髙浪風¶
　　　掀簸漁唱一聲山左胡床邀月輕雲破玉麈¶
　　　飛談驚坐¶
　　　　素馨巷¶
南國英華賦衆芳素馨聲價獨無雙未知蟾桂能相¶
比不是人間草木香輕絲結蘂長楹穂一片瑞雲縈¶
<pb:KR4d0261_SBCK_078-2b>¶
寳髻水沉爲骨麝爲衣䞉馥三熏亦名丗¶
　　　名丗花無二髙壓闍提傾末利素絲縷縷聮¶
　　　芳蘂一片雲生寳髻屑沉碎麝香肌細䞉馥¶
　　　熏成心字¶
　　　　朝漢臺¶
尉佗怒臂帝畨禺逺屈王人陸大夫只用一言回倔¶
強遂令魋結換襟𥚑使歸巳實千金橐朝漢心傾比¶
葵藿髙臺突兀切星辰後代登臨奏音樂¶
　　　音樂傳佳作盖海旌幢開觀閣綺霞飛度青¶
　　　油幕好是登臨行樂當時朝漢心傾藿望断¶
<pb:KR4d0261_SBCK_078-3a>¶
　　　長安城郭¶
　　　　浴日亭¶
扶胥之口控南溟誰鑿山尖築此亭俯窺貝闕蛟龍¶
躍逺見扶桑朝日升蜃樓縹緲擎天際鵬翼&KR0813;翻借¶
風勢蓬萊可望不可親安得輕舟凌弱水¶
　　　弱水天無際相去扶胥知幾里髙亭東望陽¶
　　　烏起杲杲晨光𥘉洗蓬萊欲往寜無計一展¶
　　　彌天鵬翅¶
　　　　蒲澗¶
古澗清泉不歇聲昌蒲多節四時青安期駕鶴丹霄¶
<pb:KR4d0261_SBCK_078-3b>¶
去萬古相傳此化城依然丹竈留巖穴桃竹連山仙¶
境別年年正月掃松關飛盖傾城賞嘉節¶
　　　嘉節𥘉春月飛盖傾城樽俎列安期駕鶴朝¶
　　　金闕丹竈分留巖穴山中花笑秦皇拙祠殿¶
　　　荒凉虚設¶
　　　　貪泉¶
桄榔色暗芭蕉繁中有貪泉湧石門一杯便使人心¶
改属意金珠萬事昬晉時賢牧夷齊比酌水題詩心¶
轉厲只今方伯擅真清日日取泉供飲器¶
　　　飲器貪泉水山乳㳙㳙甘似醴懐金嗜寳隨¶
<pb:KR4d0261_SBCK_078-4a>¶
　　　人意柱受惡名難洗真清方伯端無比未使¶
　　　吴君專羙¶
　　　　沉香浦¶
炎區萬國侈竒香稛載歸來有巨航誰人不作芳馨¶
觀巾篋寜無一片藏飲泉太守回瓜戍搜索越装舟¶
未去薏苡何從起謗言沉香不惜投深浦¶
　　　深浦停舟處只恐越装相染汚竒香一見如¶
　　　泥土投著水中歸去今公早晚回朝著無物¶
　　　遲留鳴櫓¶
　　　　清逺峽¶
<pb:KR4d0261_SBCK_078-4b>¶
腰支尺六代難雙霧鬢風鬟巧作粧人間不似山間¶
樂身在帝郷思故郷南來萬里舟𥘉歇三峽重過驚¶
乆別玉環留著綴相思歸向青山嘯明月¶
　　　明月舟𥘉歇三峽重過驚乆別玉環留與人¶
　　　間說詩罷離腸千結相思朝暮流泉咽霧鎻¶
　　　青山愁絶¶
　　　　破子¶
　　　南海繁華最城郭山川雄嶺外遺蹤嘉話垂¶
　　　千載竹帛班班俱在元戎好古新聲改調笑¶
　　　花前分隊髙㑹樽罍對笑眼茸茸回盻睞¶
<pb:KR4d0261_SBCK_078-5a>¶
　　　蹋筵低唱眉彎黛翔鳯驚鸞多態清風不用¶
　　　一錢買醉客何妨倒戴¶
　　　　遣隊¶
十眉争豔眼波横蜺䄂回風曲巳成絳蠟飄花香卷¶
穂月林烏鵲兩三聲歌舞既終相將好去¶
　　　　勾降黄龍舞¶
伏以玳席接歡杯灔東西之玉錦裀喚舞釵横十二¶
之金咸駐目於垂螺將應聲而曳繭豈無本事願吐¶
妍辝¶
　　　　荅¶
<pb:KR4d0261_SBCK_078-5b>¶
眄流席上發水調於歌唇色授𥚑邊属河東之才子¶
未满飛鶼之願巳成別鵠之悲折荷柄而愁縷無窮¶
剪鮫綃而淚珠難貫因成絶唱少相清歡¶
　　　　遣¶
情隨杯酒滳郎心不忍重開翡翠衾封却軟綃㸔錦¶
水水痕不似涙痕深歌罷舞停相將好去¶
　　　　勾南吕薄媚舞¶
羽觴棊布洽主禮於良辰翠䄂弓彎奏女妖之妍唱¶
逰絲可倩夲事願聞¶
　　　　荅¶
<pb:KR4d0261_SBCK_078-6a>¶
踏軟塵之陌傾一見於月膚㑹采蘋之洲迷千嬌於¶
雨夢且娥眉有伐性之戒而狐媚無傷人之心既吐¶
豔於幽閨能齊芳於節婦果六尺之軀不庇其伉儷¶
非三寸之舌可脫於艱難尚播遺聲得塵髙㑹¶
　　　遣¶
獸質人心氷雪膚名齊節婦古來無纎羅不蛻西州¶
路争得人知是豔狐歌舞既䦨相將好去¶
　　　漁家傲引¶
伏以黄童白叟皆是煙波之釣徒青笠緑簔不識衣¶
冠之盛事長浮家而醉月更輟棹以吟風樂哉生涯¶
<pb:KR4d0261_SBCK_078-6b>¶
飜在樂府相煩女伴漁父分行¶
　　　詞¶
正月東風𥘉解凍漁人撒網波紋動不識彫梁并綺¶
㨂扁舟重眠鷗浴鴈相迎送　溪北畫橋彎螮蝀溪¶
南古岸添青葑長把魚錢尋酒甕春一夢起來拈笛¶
成三弄¶
二月垂楊花糝地荻牙迸緑春無際細雨斜風渾不¶
避青笠底三三兩兩鳴桹起　新婦磯邊雲接𬒮女¶
児浦口山堆髻一擁河豚千百尾揺食指城中虚却¶
魚家市¶
<pb:KR4d0261_SBCK_078-7a>¶
三月愁霖多急雨桃江緑浪迷洲渚西塞山邊飛白¶
鷺煙横素一聲欵乃山深處　紅雨&KR0813;紛因水去行¶
行㝷得神仙路樓閣五雲心不住分鳯侣重來飜恨¶
花相誤¶
四月圎荷錢學鑄鱗鱗波暖鴛鴦語無數燕雛來又¶
去魚未取釣絲直上蜻蜓聚　風弄碧漪揺島嶼竒¶
雲蘸影千峰舞騎馬官人江上駐天且暮借舟送過¶
滄浪渡¶
五月湖中菱荇遍絲綸欲下相縈絆却棹舩來芳草¶
岸呼侣伴蓑衣不把金章換　碧落雲髙星爛爛波¶
<pb:KR4d0261_SBCK_078-7b>¶
心舉網星光乱躍出鯉魚長尺半回首㸔孤燈一點¶
風吹散¶
六月長江無暑氣怒濤漱壑侵沙觜颭颭輕舟隨浪¶
起何不畏從來慣作風波計　別溆藕花舒錦綺採¶
蓮三五誰家子問我買魚相調戯飄芰製笑聲咭咭¶
花香裏¶
七月凛秋飛葉響長吟杳杳澄江上秃尾槎頭澄一¶
網絲自紡新炊菰飯更相餉　渡口青煙藏疊嶂岸¶
傍紅蓼飜輕浪鸂&KR2409;沉浮雙漾漾聞鳴槳髙飛拍拍¶
穿林莾¶
<pb:KR4d0261_SBCK_078-8a>¶
八月紫蓴浮緑水細鱗巨口鱸魚羙畫舫問魚篙暫¶
檥欣然喜金虀頃刻甞珍味　湧霧驅雲天似洗静¶
㸔星斗迎蟾桂枕棹眠蓑清不睡無名利誰人分得¶
逍遥意¶
九月蘆香霜旦旦丹楓落盡吴江岸長瀬黄昏張蟹¶
断(音/鍜)燈火乱圎沙驚起行行鴈　半夜繫舩橋北岸¶
三杯睡着無人喚睡覺只疑橋不見風巳變䌫䋲吹¶
断舩頭轉¶
十月橘洲長皷枻瀟湘一片塵纓洗斬得釣竿班染¶
淚中夜裏時聞皷瑟湘妃至　白髮垂綸孫又子得¶
<pb:KR4d0261_SBCK_078-8b>¶
錢沽酒長長醉小艇短蓬真活計家雲水更無王役¶
并田稅¶
子月水寒風又烈巨魚漏網成虚設圉圉從它歸丙¶
穴謀自拙空歸不管旁人說　昨夜醉眠西浦月今¶
朝獨釣南溪雪妻子一舩衣百結長歡恱不知人丗¶
多離別¶
臈月行舟氷鑿罅潜鱗透暖偏堪射歳歳年年蓬作¶
舎三冬夜牛衣自暖何湏借　滕六暁來方命駕千¶
山絶影飛禽怕江上雪如花片下冝入畫一蓑披著¶
歸來也¶
<pb:KR4d0261_SBCK_078-9a>¶
　　　破子¶
漁父飲時花作䕃羮魚煑蠏無它品丗代太平除酒¶
禁漁父飲緑蓑藉地勝如錦¶
漁父醉時収釣餌魚梁㬠翅閑烏鬼白浪撼舩眠不¶
起漁父醉灘聲無盡清雙耳¶
漁父醒時清夜永澄瀾過盡征鴻影略略風來欹舴¶
艋漁父醒月髙露下衣裳冷¶
漁父笑時鶯未老提魚入市歸來早一葉浮家生計¶
了漁父笑笑中起舞漁家傲¶
　　　遣隊¶
<pb:KR4d0261_SBCK_078-9b>¶
春留冬及一年中杜若洲邊西又東舞散曲終人不¶
見一天明月一溪風水緑山青持竿好去¶
盤洲文集卷第七十八¶
