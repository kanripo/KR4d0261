# -*- mode: mandoku-view -*-
#+TITLE: 盤洲文集
#+DATE: 2015-09-23 10:23:27
#+PROPERTY: JUAN 75

¶
<md:KR4d0261_SBCK_075-1a>¶
<pb:KR4d0261_WYG_075-1a>
欽定四庫全書
　盤洲文集巻七十五¶
　　　　　　　　　　　　　宋　洪适　撰
　　墓誌一
¶
　　　韓承議墓誌銘¶
韓氏自忠憲公以進士起家在仁宗朝叅大政其稱¶甚
崇贈太師諱億有子八人達者半日知制誥諱綜¶曰司
空東國公諡獻肅諱絳曰門下侍郎諱維曰司¶空崇國
<pb:KR4d0261_WYG_075-1b>
公諡莊敏諱縝襲貂駢簪天下尊至莊敏生¶大中大夫
贈正議大夫諱宗武正議生奉直大夫通¶判洺州贈朝
議大夫諱璆是為君之考君諱黯字少¶汲其先葢真定
人自忠憲居京師遂著籍君藉蔭入<md:KR4d0261_SBCK_075-1b>¶官調萍鄉尉禽盜
滿品遷右承奉郎僉書連州判官¶㕔事改廣西轉運司
主管文字通判廉州肇慶府徳¶慶闕守遂攝府事又攝
南恩州六遷至右承議郎紹¶興二十三年正月戊戌卒
年四十九妣榮氏曾氏皆¶贈恭人娶李氏大理寺丞處
<pb:KR4d0261_WYG_075-2a>
廉之女封孺人二子長¶元鼎次元龜元龜先亡君性精
敏遇盤錯自喜以興¶利去害為己任見居官選愞者與
民之所戚若疣贅¶在體必欲抉去之猾惡吏脅息不敢
為非然根於忠¶厚嚴而不刻在桂辦職有聲一時上官
多聞人爭令¶出其門下在廉闗决得其平徳慶守貳交
惡事廢不<md:KR4d0261_SBCK_075-2a>¶振君至剔磢一新初公量踰制一耗三吏復
並縁¶乾沒典負者肆其擾君毁量息弊檢覈常賦無所
漏¶失遂罷貢金之斂朘折租之直仁枯鋤彊公私盈足
<pb:KR4d0261_WYG_075-2b>
瀧水陁氏淵藪流逋奪民田鹵子女設牢楹摇毒一¶方
莫敢牾君捕置于理百姓件其治行匄諸臺聞之¶俾即
真時連帥方公雅材君相與推挽請于朝報未¶下至南
恩不數月而死方公既遣君之猶子獲柩念¶其子少而
故鄉未能歸也則為買地于廣之番禺縣¶王置原凡窀
穸之事具為區處以其年四月庚申𦵏¶之復具石碑文
而納諸壙使其孤異時瞻拱木議歸<md:KR4d0261_SBCK_075-2b>¶𦵏有考焉銘曰¶韓
胄諸姬顯于宋之興垂祉續休代有名公卿裁犀¶斷蛟
<pb:KR4d0261_WYG_075-3a>
君發其硎曷畀以材而嗇厥齡有鬱彼阡知已¶所營後
人其昌視文斯銘¶
　　　第三子墓銘¶
予佐天台郡罷有日聞家君謫英州理裝亟行時第¶三
子病創甫痂落次婺女内子病且棘呌七男女與¶之訣
獨是子傷鯁不自勝憩旁榻涕泗交下既少間¶予取捷
道趍家君寓所及之豫章諸子奉其母還吾¶鄉閲月有
執書汗而前者言吾子創之毒未蕩治隆<md:KR4d0261_SBCK_075-3a>¶暑登道邪熱
<pb:KR4d0261_WYG_075-3b>
中藴痁遂痢咽不粒者浹辰矣居頃之¶别膝下回見吾
子尫然存其骨喜吾之歸則强内糜¶飲匙匙必吾親授
斯須不許離去日昃則命乳保拂¶笙枕以俟如是者二
十日氣垂盡猶取松桃薦茗以¶進我忽曰我頭瘮然隙
中得無風耶扶之起絶矣吾¶子名摺字習之五歳齒二兄
從師即加巾不肯丱䯰¶為小兒狀誦書酬對必欲偕仲
氏或疾病休止則咨¶惋以為不能及苖而不秀命也夫
其生以紹興十年¶九月之六日其亡以十七年八月之
<pb:KR4d0261_WYG_075-4a>
六日明年某月¶某日𦵏之滃潭祔祖之塋也父鄱陽洪
某為之銘曰<md:KR4d0261_SBCK_075-3b>¶婺女之泣豈將與母暌乎豫章之役豈忍
死須臾俟吾¶之歸乎孰知夫彭殤夭永之齊乎則吾能
無悲乎¶
　　　叔父常平墓誌銘¶
紹興十九年八月壬戌前提舉福建常平事洪公卒¶得
年六十既斂猶子某日往哭退將比輯公之胄出¶官行
俾其孤逸求聲於文者誌之逸拜曰逸將以今¶之十一
<pb:KR4d0261_WYG_075-4b>
月壬寅蕆大事苟逺取達官聞人懼不及期¶敢以屬吾
兄某辭不獲乃為之文曰昔包犧氏既衰¶共工氏以水
紀伯九域共氏其後也後世避怨為洪¶氏在呉有廬江
太守矩在唐有集賢學士孝昌五季<md:KR4d0261_SBCK_075-4a>¶亂始自歙徙名數
於饒之樂平又七世始家鄱陽諱¶某於公為曽大父生
贈中大夫諱某代有芬懿董範¶䣊閈中大夫生公之考
諱某至給事中終徽猷閣待制¶荆湖南路安撫使贈左
光禄大夫政和中給事公歴¶三院御史拜瑣闥立朝八
<pb:KR4d0261_WYG_075-5a>
年公入國子學磨礱涵浸校¶官第文屢占異等以蔭授
承務郎監在京草場淮寧¶府工曹以給事憂去沒喪監
洪州苖倉江寧府司録¶京東制置司幹辦公事通判密
州劇賊丁一箭王大¶刀衆數十萬掀郡邑圍城七日矢
石旁午樓櫓摧塌¶公登陴勵衆矢著右股無懾容乃造
氊笆木架為蔽<md:KR4d0261_SBCK_075-4b>¶扞守者賴之夜遣壯士火營毁其攻具
賊不酬欲而¶去密人徳公歳時蒸嘗之入通判江州未
行丁張夫¶人憂沒喪主管江州太平觀台州崇道觀四
<pb:KR4d0261_WYG_075-5b>
滿秩又¶通判鄂州未行擢提舉兩浙市舶賜五品衣魚
遷提¶舉福建常平茶事福州民張圓覺自言遇鍾離先
生¶授以五花杖因&KR1524;髪從浮圖教頗能談人往來證甌¶
粤機鬼媚佛一咻千煽閧然神之謂之張聖者扶擕¶耋
稚丐庇澡雪至暍殕道上無退心嘗欲作建州大¶中寺
齊民罄委貲積日薦百万惡少年扳名伍中潜¶有不逞
謀它在位者猶豫福禍茹不敢宣公斧其杖<md:KR4d0261_SBCK_075-5a>¶迎刃而碎
惑者始靖遂以狀聞驗治抵法攝行憲事¶半歳多所平
<pb:KR4d0261_WYG_075-6a>
反公自少棲心禪宗在建康日從南遁¶銓公逰嘗夏行
縣黎明陟山日初吐輿人呼葢聲受¶虚谷豁然有得遂
稱一了居士板輿養缺即坦坦無¶宦游意庵居窮山蒲
茵楮帳而已嘗識于壁曰山居¶不問人間事飽飯支笻
看補籬不治官簿十有四年¶朝廷休之起貳武昌先𦵏
元配於城東懷德鄉之上¶福里公自為夀藏閩川代還
乃簡材市甓欲營道院¶於墓側曰軒裳非我嗜也將晦
逺人事徜羊餘景不¶幸遇疾既亟家人欲禱釋老氏公
<pb:KR4d0261_WYG_075-6b>
曰死生夜旦爾何<md:KR4d0261_SBCK_075-5b>¶禱為將易簀召薦福道行師與語世
間法寄禄七遷¶至承議郎既納禄轉右朝奉郎公諱昕
字光佐母張¶氏永嘉郡太夫人三娶皆王氏前孺人真
定府路安¶撫使贈少師夲之女通書能文尤尚竺典盛
年去粉¶黛之飾自號寂照道人次孺人提㸃江西刑獄汝
舟¶之孫亦先公沒今孺人其娣也男右從政郎鑄錢司¶
檢踏官逸五女長居室次適左迪功郎建州州學教¶授
李綺餘尚㓜孫男三榗檬檙女四公色温氣平喜¶愠不
<pb:KR4d0261_WYG_075-7a>
形於顔口無讇言接貴賤尊卑一如聞人一長¶不啻已
有在閩部中官屬有獲譴其長者必曲為營<md:KR4d0261_SBCK_075-6a>¶䕶凡居官
不為驚人耳目事以壓衆牽譽去咸思之¶為銘曰仕不
汲汲西都之楊丁年聞道襄陽之龎晚¶遻其時弗高厥
飛人以拙歸一笑領之天不祉公公¶則無憾琢辭于石
式款其坎¶
　　　趙孺人墓銘¶
有宋賢宗室女出自永熙陵葢漢之六世孫湖南部¶使
<pb:KR4d0261_WYG_075-7b>
者士鵬之第五女年十有八為我伯父桂林郡通¶守畨
陽洪公諱昭之冡婦江西部使者屬諱夀卿之¶繼室有
淑行馴徳詣于上下人不見其愠容予羣從¶兄弟三十
人君為丘㛐合貴賤指三千譽之一口姻<md:KR4d0261_SBCK_075-6b>¶表州里聞者
皆賢之凡十三年而寡人以君華年妍¶狀必不久於洪
氏既三年湖南公守臨川遣其弟迎¶之車乘鮮明甚都
既至綺寮廣厦絲竹攢耳頥指如¶意方擇賢士為匹偶
君誓而弗許曰姑老矣二子童¶騃不敢以累老者父母
<pb:KR4d0261_WYG_075-8a>
百方不能奪俄懇請而歸入¶門欣然不以見紛華而改
其操桂林公沒世久王夫¶人齊家井井有條序而貲橐
不豐江西君無同父弟¶闑以内惟婦姑數穉人其宋漻
不可一朝居而君泰¶如也時節宗戚相問遺君不少闕
斥簮珥囊衣自辦¶不以告其上或遺之鮮衣必獻諸姑
有副而后敢服<md:KR4d0261_SBCK_075-7a>¶姑疾煮藥進膳不懈夕則侍寢有間而
后敢退掃一¶室夙興誦旁行書已則閲稗官説有他出
二子誨其¶箴縷之事常在側家塾晚休必使誦書于前
<pb:KR4d0261_WYG_075-8b>
其遣閑¶謹獨之術如此與諸姒不啻若同産以斯須不
見面¶為懷遲明女奴絡繹訊興寢狀既盥接踵省問移
晷¶不忍散否則爭相迎致趣之者袂相屬步摇所向和¶
氣隨之東往則西怨曰奚為後我無少長剛柔咸慕¶而
歸象之女嫁矣其節益堅紹興二十八年七月己¶巳食
於姑前失匕筯而瞑年三十有八尊卑内外哭¶之過乎
哀槦其息也㯍其庶也右承務郎汪德䡥其<md:KR4d0261_SBCK_075-7b>¶倩也㳄年
十一月甲申封于郭外土湖之陰其皇辟¶之宫也昔魯
<pb:KR4d0261_WYG_075-9a>
襄公三十年宋災火至伯姬之宫左右¶請避之伯姬以
不見保傅之姆夜不下堂遂死于火¶孔子賢而閔之其
卒其𦵏已見於春秋又書其諡又¶書其送𦵏之卿葢汝
墳漢廣之風日衰鮮克以禮自¶防況於諸侯之女乎今
巨室名門華衣鮮食圖史不¶闗其心悍妬奢滛者多矣
況於天子之裔乎此而不¶銘孰可以銘銘曰怨耦偕老
冶容夀考緘恨重泉嗚¶呼天道¶
　　　鄭宜人墓誌<md:KR4d0261_SBCK_075-8a>¶
<pb:KR4d0261_WYG_075-9b>
有素冠踵門遥望文書䘖袖謁入則孫君某老也外¶自
寶階予敷席肅之坐作而曰某老不孝之罪上通¶於天
每生衰絰中不可復名為人昔者母氏常曰吾¶與汝兩
家大父俱以儒學射科帥節州符丕受光渥¶汝必强學
趾美毋作前人羞某老年益長業益不成¶以墜我母訓
既調建昌司理叅軍母氏則曰彼染珥¶筆之俗多椎埋
姦典獄之責重汝狹中不善媚上官¶弗戒且賈旤某老
又墜母訓不能書紳三省考滿未¶得代遭誣成獄以囚
<pb:KR4d0261_WYG_075-10a>
服往母氏方枕疾聞之寖劇某¶老碎心齰舌懼不一見
慈顔即日取爰書自誣而母<md:KR4d0261_SBCK_075-8b>¶氏終不能起鉅創沈痛一
若速化跼蹐天壤何以贖¶莫大之釁獨求文納壙使壼
範振白於後庶幾少塞¶凱風寒泉之思復念曽大父大
中公繇臨朐徙江陵¶有田荆門而少師公墳墓在焉吾
父客畨陽十五寒¶暑與公里門相望今陸走二千里泣
血䕶櫬歸窆大¶父之塋之側復在公封内敢以銘為請
予既際孫氏¶父子於吾鄉又將假守其鄉無説以辭乃
<pb:KR4d0261_WYG_075-10b>
受其狀而¶敘之曰宜人鄭氏嚴之建德人左朝請大夫
知宿州¶諱弇之孫江陵丞諱續之子左中大夫徽猷閣
待制¶鄜延路經略安撫使贈少師諱琦之婦右朝請大
夫<md:KR4d0261_SBCK_075-9a>¶知汀州祖善之妻四男長某老以建昌故貶秩一等¶
為右從事郎次彭老右迪功郎監南嶽廟先卒次亨¶老
將仕郎次永老二女子長嫁進士李良翰次未笄¶孫男
二人女一人凡為孫氏婦四十有五年從夫爵¶三受封
自孺人為宜人以紹興二十七年四月十六¶日終其夀
<pb:KR4d0261_WYG_075-11a>
六十次年十一月甲申𦵏于荆門之長林¶縣曰楊鄉柘
子步初宿州以女女少師有賢行是為¶越國夫人孫氏
嘉夫人之徳欲締好於鄭越國迺擇¶其姪以室其子宜
人在家警慧柔靚不流侈習喜圖¶史箴戒之書既嫁不
以世姻而簡尊卑之禮謹謹婦<md:KR4d0261_SBCK_075-9b>¶道不見缺虧省問燠寒
抑搔疴癢退則臨滫瀡薑桂¶之事宗族稱焉靖康之難
汀州官于汾冦至將閉闗¶宜人曰老姑隔逺必子孫為
憂事急矣毋特俱死君¶守職不可出我則攜帑去之遂
<pb:KR4d0261_WYG_075-11b>
䝉犯豺虎﨑嶇走家¶越國相持以泣倚門之念猶不替
宜人委曲寛曉居¶亡何汾州更盡還當是時微宜人老
者幾不能生盜¶亘江漢盡室順流而下旅食三郡伏臘
不腆宜人衣¶麁食惡不㮣懷及汀州三仕半刺史家道
少振宜人¶益節儉服飾不事鮮好持不殺戒食無貳味
信釋家¶者之説旦旦取其書誦之訓子弄孫仁浹婢御
無毫<md:KR4d0261_SBCK_075-10a>¶髪冒疾心汀州老於官途多内助也予聞宜人甚
愛¶厥子而建昌亦孝世無鍾離公弗使脱幽圄以憑斂
<pb:KR4d0261_WYG_075-12a>
其肯惻然於陸氏一杯羮乎哀哉乃為之銘曰¶孰衊其
子使母戚以死闕地其從姑兹惟受祉¶
　
　
　
　
　
　
<pb:KR4d0261_WYG_075-12b>
　
　
　
　
　
　
　
　盤洲文集巻七十五

<pb:KR4d0261_WYG_076-1a>
欽定四庫全書
　盤洲文集卷
