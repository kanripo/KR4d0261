# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:02.833135
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 75
#+PROPERTY: FILE SB04n0459-075盤洲文集-卷第七十五.
<pb:KR4d0261_SBCK_075-1a>¶
盤洲文集卷第七十五¶
　　墓誌五¶
　　　韓承議墓誌銘¶
韓氏自忠憲公以進士起家在仁宗朝叅大政其稱¶
甚崈贈太師諱億有子八人逹者半曰知制誥諱綜¶
曰司空康國公謚獻肅諱絳曰門下侍郎諱維曰司¶
空崇國公謚莊敏諱縝襲貂駢簮天下尊企莊敏生¶
太中大夫贈正議大夫諱宗武正議生奉直大夫通¶
判洺州贈朝議大夫諱璆是爲君之考君諱黯字少¶
汲其先盖真定人自忠憲居京師遂著籍君藉䕃入¶
<pb:KR4d0261_SBCK_075-1b>¶
官調萍郷尉禽盗满品遷右承奉郎僉書連州判官¶
㕔事改廣西轉運司主管文字通判廉州肇慶府徳¶
慶闕守遂攝府事又攝南㤙州六遷至右承議郎紹¶
興二十三年正月戊戍卒年四十九妣榮氏曽氏皆¶
贈恭人娶李氏大理寺丞處廉之女封孺人二子長¶
元鼎次元&KR0027;元&KR0027;先亡君性精敏遇盤錯自喜以興¶
利去害爲巳任見居官選愞者與民之所戚若疣贅¶
在體必欲抉去之猾惡吏脅息不敢爲非然根於忠¶
厚嚴而不刻在桂辦職有聲一時上官多聞人争令¶
出其門下在㢘&KR0028;决得其平徳慶守貳交惡事廢不¶
<pb:KR4d0261_SBCK_075-2a>¶
振君至剔磢一新&KR0004;公量踰制輸一耗三吏復並縁¶
乾没典&KR0018;者肆其擾君毀量息弊檢覈常賦無所漏¶
失遂罷貢金之歛朘折租之直仁枯鋤彊公私&KR0313;足¶
瀧水陁氏淵藪流逋奪民田鹵子女設牢檻榣毒一¶
方莫敢牾君捕置于理百姓件其治行匄諸臺聞之¶
俾即真時連帥方公雅材君相與推挽請于朝報未¶
下至南㤙不數月而死方公既遣君之猶子護柩念¶
其子少而故郷未能歸也則爲買地于廣之番禺縣¶
王置原凡窀穸之事具爲區處以其年四月庚申&KR0089;¶
之復具石俾文而納諸壙使其&KR0012;異時瞻拱木議歸¶
<pb:KR4d0261_SBCK_075-2b>¶
&KR0089;有考焉銘曰¶
韓胄諸&KR0078;顯于宋之興垂祉續休代有名公卿裁犀¶
断蛟君發其硎&KR0154;&KR0140;以材而嗇厥齡有&KR0650;彼阡知已¶
所營後人其昌視文斯銘¶
　　第三子墓銘¶
予佐天台郡罷有日聞家君謪英州理装亟行時弟¶
三子病創甫痂落次婺女内子病且&KR0068;呼七男女與¶
之訣獨是子傷鯁不自勝憇旁榻涕泗交下既少間¶
予取捷道趍家君寓所及之豫章諸子奉其母還吾¶
郷閱月有執書汗而前者言吾子創之毒未蕩治隆¶
<pb:KR4d0261_SBCK_075-3a>¶
暑登道邪&KR0044;中藴痁遂痢&KR0843;不粒者浹辰矣居頃之¶
別&KR0176;下回見吾子尫然存其骨喜吾之歸則強内糜¶
飲匙匕必吾親授斯湏不許離去日&KR0628;則命乳保拂¶
笙枕以俟如是者二十日氣垂盡猶取松桃薦茗以¶
進我忽曰我頭瘮然隙中得無風耶掖之起絶矣吾¶
子名摺字習之五歳齒二兄從師即加巾不肯丱䯰¶
爲小兒&KR0250;誦書酬對必欲偕仲氏或疾病休止則咨¶
惋以爲不能及苗而不秀命也夫其生以紹興十年¶
九月之六日其亡以十七年八月之六日明年某月¶
某日&KR0089;之滃潭祔祖之塋也父鄱陽洪某爲之銘曰¶
<pb:KR4d0261_SBCK_075-3b>¶
婺女之泣豈將與母暌乎豫章之役豈忍死以俟吾¶
之歸乎孰知夫彭殤夭永之齊乎則吾能無悲乎¶
　　　叔父常平墓誌銘¶
紹興十九年八月壬戍前提舉福建常平事洪公卒¶
得年六十既歛猶子某日往哭退將比輯公之胄出¶
官行俾其&KR0012;逸求聲於文者誌之逸拜曰逸將以今¶
之十一月壬寅蕆大事茍逺取逹官聞人懼不及期¶
敢以屬吾兄某辭不獲乃爲之文曰昔包犧氏既衰¶
共工氏以水紀伯九域共氏其後也後丗避怨爲洪¶
氏在呉有廬江太守矩在唐有集賢學士孝昌五季¶
<pb:KR4d0261_SBCK_075-4a>¶
亂始自歙徙名數於饒之樂平又七丗始家鄱陽諱¶
某於公爲曽大父生贈中大夫諱某代有芬懿薫範¶
䣊閈中大生公之考諱某至給事中終徽猷閣待制¶
荆湖南路安撫使贈左光禄大夫政和中給事公歷¶
三院御史拜&KR0200;闥立朝八年公入國子學磨礱涵浸校¶
官第文屢占異䓁以䕃授承務郎監在京草&KR0163;淮寜¶
府工曹以給事憂去没䘮監洪州苗倉江寜府司録¶
京東制置司幹辦公事通判宻州劇賊丁一箭王大¶
刀衆數十萬掀郡邑圍城七日矢石旁午樓櫓摧塌¶
公登陴勵衆矢着右股無懾容乃造氊笆木架爲蔽¶
<pb:KR4d0261_SBCK_075-4b>¶
扞守者頼之夜遣壯士火營毀其攻具賊不酬欲而¶
去宻人徳公歳時蒸甞之入通判江州未行丁張夫¶
人憂没䘮主管江州太平觀台州崇道觀四滿秩又¶
通判鄂州未行擢提舉兩浙市舶賜五品衣魚遷提¶
舉福建常平茶事福州民張圎覺自言遇鍾離先生¶
授以五花杖因&KR1524;髮從浮圖教頗能談人往來證甌¶
粤禨&KR0017;媚佛一咻千煽閧然神之謂之張聖者扶携¶
耊稚丐庇澡雪至暍殕道上無退心甞欲作建州大¶
中寺齊民罄委貲積日薦百万惡少年板名伍中潜¶
有不逞謀它在位者冘豫福禍茹不敢宣公斧其杖¶
<pb:KR4d0261_SBCK_075-5a>¶
迎刃而碎惑者始靖遂以&KR0250;聞驗治抵法攝行憲事¶
半歳多所平反公自少棲心禪宗在建康日從&KR0047;遁¶
銓公逰甞夏行縣犁明陟山日&KR0004;吐輿人呼蓋聲受¶
虚谷豁然有得遂&KR0091;一了居士板輿飬缺即坦坦無¶
宦㳺意庵居窮山蒲茵楮帳而巳甞識于壁曰山居¶
不問人間事飽飯支笻㸔&KR0024;籬不治官簿十有四年¶
朝廷休之起貳武昌先&KR0089;元配於城東懐徳郷之上¶
福里公自爲壽藏閩川代還乃簡材市甓欲營道院¶
於墓側曰軒裳非我嗜也將晦逺人事常羊餘景不¶
幸遇疾既亟家人欲禱釋老氏公曰死生夜旦爾何¶
<pb:KR4d0261_SBCK_075-5b>¶
禱爲將易簀召薦福道行師與語丗間法&KR0009;禄七遷¶
至承議郎既納禄轉右朝奉郎公諱昕字光佐母張¶
氏永嘉郡太夫人三娶皆王氏前孺人真定府路安¶
撫使贈少師夲之女通書能文尤尚笁典盛年去粉¶
黛之飾自號寂照道人次孺人提&KR0039;江西刑獄汝舟¶
之孫亦先公&KR0255;今孺人其娣也男右從政郎鑄錢司¶
檢踏官逸五女長居室次&KR0244;左迪功郎建州州學教¶
授李綺餘尚㓜孫男三榗檬　女四公色温氣平喜¶
愠不形於顔口無讇言接貴賤尊卑一如聞人一長¶
不啻己有在閩部中官属有獲譴其長者必曲爲營¶
<pb:KR4d0261_SBCK_075-6a>¶
護凡居官不爲驚人耳目事以壓衆牽譽去咸思之¶
爲銘曰仕不汲汲西都之&KR0045;丁年聞道襄陽之龐晚¶
遻其時弗髙厥飛人以拙歸一笑領之天不祉公公¶
則無憾&KR0355;辝于石式欵其坎¶
　　　趙孺人墓銘¶
有宋賢宗室女岀自永熈陵蓋漢之六丗孫湖&KR0047;部¶
使者士&KR0583;之第五女年十有八爲我伯父桂林郡通¶
守番陽洪公諱昭之&KR0193;婦江西部使者屬諱壽卿之¶
継室有淑行馴徳詣于上下人不見其愠容予群從¶
兄弟三十人君爲丘㛐合貴賤指三千譽之一口&KR0666;¶
<pb:KR4d0261_SBCK_075-6b>¶
表州里聞者皆賢之凡十三年而寡人以君華年妍¶
狀必不乆於洪氏旣三年湖&KR0047;公守臨川遣其弟迎¶
之車乗鮮明甚都既至綺寮廣厦&KR0093;竹攅耳頥指如¶
意方擇賢士爲匹偶君誓而弗許曰姑老矣二子童¶
騃不敢以累老者父母百方不能奪俄豤請而歸入¶
門欣然不以見紛華而改其操桂林公&KR0255;丗乆王夫¶
人齊家井井有條序而貲橐不豐江西君無同父弟¶
闑以内惟婦姑數穉人其&KR1254;漻不可一朝居而君㤗¶
如也時節宗戚相問遺君不少闕厈簮珥囊衣自辦¶
不以告其上或遺之鮮衣必獻諸姑有副而后敢服¶
<pb:KR4d0261_SBCK_075-7a>¶
姑疾煑藥進膳不懈夕則侍寢有間而后敢退掃一¶
室夙興誦旁行書巳則閱稗官&KR0003;有他出二子誨其¶
箴縷之事常在側家塾晚休必使誦書于前其遣閑¶
謹獨之術如此與諸姒不啻&KR0002;同産以斯湏不見面¶
爲懐遲明女奴絡繹訊興寢&KR0250;既&KR0981;接踵省問移晷¶
不忍散否則争相迎致趣之者&KR0209;相屬歩搖所向和¶
氣隨之東徃則西怨曰奚爲後我無少長剛柔咸慕¶
而歸象之女嫁矣其節益堅紹興二十八年七月巳¶
巳食於姑前失匕筯而瞑年三十有八尊卑内外哭¶
之過乎哀槦其息也㯍其庶也右承務郎汪徳䡥其¶
<pb:KR4d0261_SBCK_075-7b>¶
倩也次年十一月甲申封於郭外&KR0095;湖之隂其皇辟¶
之宫也昔魯襄公三十年宋災火至伯&KR0078;之宫左右¶
請避之伯&KR0078;以不見保傅之姆夜不下堂遂死于火¶
孔子賢而閔之其卒其&KR0089;巳見於春秋又書其謚又¶
書其送&KR0089;之卿盖汝墳漢廣之風日衰鮮克以禮自¶
防况於諸侯之女乎今臣室名門華衣螘食圗史不¶
&KR0028;其心悍妬奢&KR0075;者多矣况於天子之裔乎此而不¶
銘孰可以銘銘曰怨耦偕老冶容壽考緘恨重泉嗚¶
呼天道¶
　　　鄭冝人墓誌¶
<pb:KR4d0261_SBCK_075-8a>¶
有素冠踵門遥望文書衘䄂謁入則孫君某老也升¶
自賔階予敷席肅之坐作而曰某老不孝之罪上通¶
于天每生衰絰中不可復名爲人昔者母氏常曰吾¶
與汝兩家大父俱以儒學射科帥節州符丕受光渥¶
汝必強學趾羙母作前人羞某老年益長業益不成¶
以墜我母訓既調建昌司理叅軍母氏則曰彼染珥¶
茟之俗多椎埋姦典獄之責重汝狹中不善媚上官¶
弗戒且賈旤某老又墜母訓不能書紳三省考满未¶
得代遭誣成獄以囚服往母氏方枕疾聞之寖劇某¶
老碎心齰舌懼不一見慈顔即日取爰書自誣而母¶
<pb:KR4d0261_SBCK_075-8b>¶
氏終不能起鉅創沉痛不若速化跼蹐天壤何以贖¶
莫大之釁獨求文納壙使壼範振白於後庶幾少塞¶
凱風寒泉之思復念曽大父太中公繇臨眗徙江陵¶
有田荆門而少師公墳墓在焉吾父客番陽十五寒¶
暑與公里門相望今陸走二千里泣血護櫬歸&KR0590;大¶
父之塋之側復在公封内敢以銘爲請予既際孫氏¶
父子於吾郷又將假守其郷無&KR0003;以辝乃受其&KR0250;而¶
叙之曰冝人鄭氏嚴之建徳人左朝請大夫知&KR0043;州¶
諱弇之孫江陵丞諱續之子左中大夫徽猷閣待制¶
鄜延路經略安撫使贈少師諱&KR0318;之婦右朝請大夫¶
<pb:KR4d0261_SBCK_075-9a>¶
知汀州祖善之妻四男長某老以建昌故貶秩一等¶
爲右從事郎次彭老右迪功郎監&KR0047;嶽廟先卒次亨¶
老將仕郎次永老二女子長嫁進士李良翰次未笄¶
孫男二人女二人凡爲孫氏婦四十有五年從夫爵¶
三受封自孺人爲冝人以紹興二十七年四月十六¶
日終其壽六十次年十一月甲申&KR0089;于荆門之長林¶
縣白楊郷柘子歩&KR0004;&KR0043;州以女女少師有賢行是爲¶
越國夫人孫氏嘉夫人之徳欲締好於鄭越國廼擇¶
其姪以室其子冝人在家警慧柔靚不流侈習喜圗¶
史箴戒之書既嫁不以丗&KR0666;而簡尊卑之禮謹謹婦¶
<pb:KR4d0261_SBCK_075-9b>¶
道不見缺虧省問燠寒抑搔苛癢退則臨滫瀡薑桂¶
之事宗族&KR0091;焉靖康之難汀州官于汾冦至將閉&KR0028;¶
冝人曰老姑鬲逺必子孫爲憂事急矣母特俱死君¶
守職不可岀我則擕帑去之遂&KR0041;犯犲虎﨑嶇走家¶
越國相持以泣&KR0029;門之念猶不替冝人委曲寛曉居¶
亡何汾州更盡還當是時微冝人老者幾不能生盗¶
亘江漢盡室順流而下旅食三郡伏臘不腆冝人衣¶
麁食惡不槩懐及汀州三仕半刺史家道少振冝人¶
益霜儉服飾不事鮮好持不殺戒豆無貳味信釋家¶
者之&KR0003;旦旦取其書誦之訓子弄孫仁浹婢御無毫¶
<pb:KR4d0261_SBCK_075-10a>¶
髮冒疾心汀州老於宦途多内助也予聞冝人甚愛¶
厥子而建昌亦孝丗無鍾離公弗使脫幽圄以慿歛¶
其肯惻然於陸氏一杯羮乎哀哉乃爲之銘曰¶
孰衊其子使母戚以死闕地其從姑兹惟受祉¶
盤洲文集卷第七十五¶
<pb:KR4d0261_SBCK_075-10b>¶
<pb:KR4d0261_SBCK_075-10b>¶
