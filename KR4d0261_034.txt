# -*- mode: mandoku-view -*-
#+TITLE: 盤洲文集
#+DATE: 2015-09-23 10:23:23
#+PROPERTY: JUAN 34

¶
<md:KR4d0261_SBCK_034-1a>¶
<pb:KR4d0261_WYG_034-1a>
欽定四庫全書
　盤洲文集巻

三十四¶
　　　　　　　　　　　　　宋　洪适　撰
　　序¶
　　　天台山石橋詩集序¶
天台標登陸之勝而石橋又八百里中佳處世傳薦¶茗
有肖花之應異爵振其羽寳炬舒其光或遥望樓¶觀夜
出林杪隠然猶飛錫來往而聞鍾磬聲者浮圖¶氏目之
<pb:KR4d0261_WYG_034-1b>
曰方廣寺流俗洋詡以是為兹山之靈然而¶危磴憑虚
狹不盈咫莓苔濟以滑足不可並兩澗相¶㑹下奔邃淵
牛童馬走以為過之者受祉其行險苟¶免則盱衡有矜
色不幸一跌遂淪絶𡨕死且莫救儕<md:KR4d0261_SBCK_034-1b>¶伍汗芒趦趄不敢
繼喬木千章䕃蔚前阜軼霄翳景¶不風而籟橋端限以
立石樵蘇無所從入其幽奥神¶秀異乎人間世者非開
士道塲而何至於竒怪有亡¶盖不足為石橋重輕也予
通守是郡命車一來向所¶未信者固弗之見而環山十
<pb:KR4d0261_WYG_034-2a>
餘里間茂林繚結無復¶鴹儔鳴匹則固有神物司䕶之
者蒼梧郡守桑君潛¶山舊矣間餘治屐以遂宏覽之適
念夫詞伯才子削¶方留壁差然如鱗雜然如蝟閱時綿
永黝堊漫漶讀¶者有軒首伸目之病而竒藻逸韻弗遑
研諦也迺鳩¶剟聨次自李謫仙以下得若干篇披為三
巻且將鋟<md:KR4d0261_SBCK_034-2a>¶刻騰布使它壤名流轍跡所未暇者曲肱几
席遂得¶石橋勝槩不亦便乎嗚呼山川與天地等乆而
逰觀¶之辭無窮更數十百年復將充牣棟宇後之視今
<pb:KR4d0261_WYG_034-2b>
庻¶幾有感而作¶
　　　壼郵序¶
詩本二南以不妬忌為媺徳&KR0686;史直筆以婉淑為良¶範
易曰男女正天地之大義也嗚呼士無賢不肖入¶朝見
嫉女無美惡入宫見妬國有邪媚之臣則衰家¶有孽蠱
之婦則替近世一二甲族以妬名家婦彛其¶姑母傳其
子誦言夸説以鉗制其夫為能施施不自<md:KR4d0261_SBCK_034-2b>¶恥宗黨先後
一有馴柔則羣起以蚩之巧計以訹之¶日陶月移薫蕕
<pb:KR4d0261_WYG_034-3a>
同臭昔虞通之作妬記二巻王績補¶之事或踈逸由唐
至於今未能彚見也間因學餘掎¶抉羣編旁羅耳目所
接得若干事披(上/聲)為十五巻以¶閨中之過莫先於此目
之曰壼郵不直云妬記者㣲¶其文所以深貶之也或曰
劉子政著列女傳班孟堅¶而下咸踵焉今子不表其長
而惟短之掲無乃非徳¶¶者之言乎曰子政逺摭三代迄
於漢可贊者百十¶有六人兩都四百年不刋者十有七
人信乎有徳而¶可範者鮮矣夫至賢不待書而然至惡
<pb:KR4d0261_WYG_034-3b>
不待書而變<md:KR4d0261_SBCK_034-3a>¶抑使中人之性知惡之不可蹈也懼後有
汗青者不¶吾置則洗然知所新所謂抉凶魂於腐壤啟
懿行於¶將來士君子鑒之徒以資其頰舌而不能自儆
又壼¶郵之罪人也孟子曰晉之乗楚之檮杌魯之春秋
説¶者曰乘為君子之器所載皆美蹟檮杌則懲惡之詞¶
兼之者為春秋是書其檮杌之流歟客不能難¶
　　　送王秀才序¶
天地山川英淑之氣鍾而在人則為有徳為有才為¶有
<pb:KR4d0261_WYG_034-4a>
功名其乖盭不平之氣則姦險邪僻者得之至輿¶𨽻厮
扈其去犬豕馬牛一間爾而死生吉凶莫不前<md:KR4d0261_SBCK_034-3b>¶定於賦
形之始彼漠漠而在上者初無私也易曰君¶子居易以
俟命孔子曰不知命無以為君子古之所¶謂命者修己
以期於天而已然顔子之夭盗跖之夀¶則天固有不可
得而度者至唐李虛中始以人之初¶生嵗月日時推其
十母十二子相生相尅以逆知人¶之耆折貴賤休咎若
脉之診疾鑑之燭形了然洞見¶無毫釐差駕其説者日
<pb:KR4d0261_WYG_034-4b>
益滋而後之言命者始叛於¶古競於進者耳大官顯職
則瀲灧於顔間騖於利者¶則樂進藏繦多田之語學者得
其術而不精守其説¶而不確膚引臆决以文其夸誕足
佞之辭否是且不<md:KR4d0261_SBCK_034-4a>¶售於公卿大夫之門至使巧岐以干
宦曲計以規¶財而尤悔踵之皆談夫訹之之罪同郡王
生玩心虛¶中之書於其行也序以箴之¶
　　　郭子先字序¶
汝隂郭子先侍親隃領相過於真陽復相遇於畨禺¶貌
<pb:KR4d0261_WYG_034-5a>
壯而氣和即之粹然甚志於學曰吾父以知彰名¶我而
以子先授曹輩相謂盍請其説予曰天下之事¶發於眇
末而藏於不測明者洞於未然昧者已然而¶不悟夏者
人知其為熱冬者人知其為寒風雨日星¶人知其為風
雨日星也夫能未風而知雨方炎而知<md:KR4d0261_SBCK_034-4b>¶凉則其於周身
謀國之道可以無悔子先勉乎哉事¶之未彰子有以察
之事之既彰子有以應之母寧使¶人謂迺翁為不知子¶
　　　陳氏四子字序
<pb:KR4d0261_WYG_034-5b>
掲陽陳修卿作吏廣之清逺相遇如雅識見其二子¶大
兒八嵗秀目大耳必能亢其家小兒七嵗亦莊重¶不羣
其二在孩乳曰陳水屬也求以水名乃名之曰¶洙洊渭
洄夫洙泗聖人之域弦歌之風莫盛焉髙山¶仰止後學
所企則字洙曰伯企射穿楊葉天下之絶¶藝也不知止
則有弓撥矢鉤之失黄鵠一飛冲天不<md:KR4d0261_SBCK_034-5a>¶知止則有垂翅
之患遇坎能止其誰先之則字洊曰¶仲止液金於銅百
錬固在松栢混楓櫧之林嵗寒而¶後判然君子守正特
<pb:KR4d0261_WYG_034-6a>
立不與小人俱化渭之清涇不¶能濁也則字渭曰叔正
順流而下一日千里習其易¶而厄其難一舟遡洄十夫
努力少怠忽則咫尺不可¶上能踐其難易將至焉則字
洄曰季上¶
　　　荆門集序¶
郡邑必有山水之勝詞人登臨垂著風什乃能發聞¶於
時荆門之西泉出山下播為雙竇南泉方五尺許¶膏渟
乳積來不見狀復行地中去亦叵測石崖有唐<md:KR4d0261_SBCK_034-5b>¶人留墨
<pb:KR4d0261_WYG_034-6b>
北泉即山剜洞混混清泚宇以夏屋神龍所¶潜累甓如
橋導之東出貯為修塘石底沸白散亂金¶蓮碧草生焉
雙泉之陽别為方沼其源涌甚又股為¶曲水東穿潜玉
亭入於塘塘西南有堤閼過石橋與¶曲水㑹地益下始
淙琤有聲復為南沼二沼皆有蓮¶驚流濺沫束為曲澗
然後吐為長溪舊曰蒙泉今曰¶惠泉其蓮四時有花長
簮而五出黄中而緑表其心¶紫其鬚黄其葉不凌水光
可以鑑老桞百圍有癭如¶蠔騰矯波上隃望猶龍然一
<pb:KR4d0261_WYG_034-7a>
壘之景於是為勝前題¶後詠碑板相照絶阻水歴當陽
抵玉泉則闗氏血食<md:KR4d0261_SBCK_034-6a>¶之地有唐人詩鋟木於崇寧刻石
於政和辭未滿百¶兵革跆藉木石俱焚㝠搜殘編厪有
存者因摩拂斷¶裂芟翦輔益地無藏書家裒稡不能備
具圖泉石之¶狀於巻端使屐齒未及者可以想見梗槩
銘記數十¶篇得諸煨燼之末弃之固可惜至於故將官
諱寖以¶埃滅併贅左方以備荆門故事若舒公把麾於
咸平¶年方伯氏在三館故鷺序有寵行之句其間十數
<pb:KR4d0261_WYG_034-7b>
公¶為時聞人舒盖藉以不没紹興戊辰王公來自賢闗¶
贈言祖道光熖頎然其首章則今丞相所作也一字¶之
褒榮今陋古百有餘年堅珉並峙公卿名氏星斗<md:KR4d0261_SBCK_034-6b>¶彪列
使地有九鼎大吕之重足以張大斯文編之所¶宜先癸
亥之秋予自道山歸耕棲遲半世與田夫樵¶子為羣一
旦起徒中佩印組所得同宗一逢掖之詩¶爾輒復青蠅
附驥知我者當為解頥自鄶盖無譏焉¶
　　　大宋登科記序
<pb:KR4d0261_WYG_034-8a>
國朝登科記自建隆庚申至紹興之庚辰姓名登載¶者
毋慮二萬三千六百人有畸為二十一巻後乎此¶者盖
將億萬數而未止唐人所謂千佛名經良不足¶道先是
呉興學官有鏤板混然不分巻第所紀但進¶士而已制
舉辭科顧冺沒不傳貢士又傳著牘尾其<md:KR4d0261_SBCK_034-7a>¶他魚魯脱逸
不可縷析或一榜至誤百有餘字覽者¶不以為善某始
放唐姚康所作科第録凡以是進者¶畢書之採摭功令
粗存因革其名冠禮部籍及仕至¶兩地悉為表出大魁
<pb:KR4d0261_WYG_034-8b>
若異科則又識其鄉於下進士¶自慶厯後得其小録始
可考建炎以來蜀人以道梗¶且逺不能造庭故中州漫
不知其名氏今皆並列明¶經諸科國初取人甚衆史畧
其名莫能盡載武舉非¶文事童子或偕計吏或賜帛罷
故弗著既成刻於新¶安郡舍盖堂¶
　　　重編唐登科記序<md:KR4d0261_SBCK_034-7b>¶進士在唐最重公卿達官不以是仕者常恝然不滿¶其
外有宏辭明經諸科而制舉之名多至八十有六¶於是
<pb:KR4d0261_WYG_034-9a>
有登科記等書藝文志著録姚康崔氏李奕三¶家二十
三巻㑹要載鄭氏上宣宗者十三卷崇文總¶目有樂史
修定者四十巻今多亡矣予家藏崔氏書¶正元中校書
郎趙傪為之序大氐顓載進士續之者¶自元和方列制
科訖周顯徳乃止又從毘陵錢紳氏¶得一編起武徳盡
大和頗兼制科而十遺五六予嘗¶考㑹要續通典諸書
補正之据唐人集增入䇿問及¶校中祕書亦得一編冠
以趙序殆與舊所藏畧同而<md:KR4d0261_SBCK_034-8a>¶序次又不相類盖後人損
<pb:KR4d0261_WYG_034-9b>
益俱非崔氏本書世所傳¶雁塔題名進士存者鮮焉獨
長慶一年不闕以證諸¶本皆異唐去今不三百年以最
重之事傳數家之書¶而矛盾如此書果可盡信乎先忠
宣公還自朔庭得¶昭文館姚康書前五巻最為詳盡而
亡其十有一巻¶所載髙祖太宗兩朝進秀甲乙總二百
六十三人證¶此本乃九人而已故今所輯一以姚氏為
正天寳以¶後則以三本合為一至其後先乖次不可悉
辨為十¶有五巻云
<pb:KR4d0261_WYG_034-10a>
　　　𨽻韻序<md:KR4d0261_SBCK_034-8b>¶六藝去古浸逺殆廢矣冠昏䘮祭家自為式賔主酬¶酢
無可觀之儀大賔客大祭祀亦屑屑唯掌故是聴¶鞉磬
柷敔聞者欲寐士之徹琴瑟匪曰有故桑弧蓬¶矢不設
儒家以射為武事弃弗習輿轎以當車而執¶綏之容不
復見持籌而計尚不知縱横之為什伯何¶二首六身之
有禮樂射御與數五者盖如此曰書之¶學雖存然好之
不專業之不精未見卓然名世可與¶羲獻歐陽虞顔桞
<pb:KR4d0261_WYG_034-10b>
齊驅者𨽻字傳於今有光武中元¶年石刻元初以後法
度漸整至熹平光和間亦極妙¶矣魏初稍變蠶頭燕尾
之體自能成一家厯十數年<md:KR4d0261_SBCK_034-9a>¶氣格日益卑下至晉而真
行草競起𨽻習遂絶唐韓¶擇木蔡有鄰以八分擅場而
結體嫵媚僅得孫根夏¶承之緒餘爾篆古鍾鼎欵識皆
已有韻獨𨽻刻世所¶艱得後學提筆輒書增㸃減畫變
易偏旁漫不求是¶予家藏漢代廟中之碑幽室之銘墓
門之闕與遺經¶斷石凡百有九十二種懼難聚而易失
<pb:KR4d0261_WYG_034-11a>
也因輯以為¶韻與我同志者必有取焉¶
　　　𨽻釋序¶
秦燔書廢古訓而官獄多事乃令下杜人程邈作小¶篆
而邈復獻𨽻書所以施之徒𨽻趨簡易也亦曰佐<md:KR4d0261_SBCK_034-9b>¶書漢
魏之際蔡邕鍾繇梁鵠邯鄲淳俱有書名後魏¶酈道兀
注水經漢碑之並用者始見其書盖數十百¶年陵遷谷
變火焚風剥至宣和政和間已亡其什八本¶朝歐陽公
趙明誠好藏金石刻漢𨽻之著録者歐陽¶氏七十五卷
<pb:KR4d0261_WYG_034-11b>
趙氏多歐陽九十三巻而闕其六自中¶原厄於兵南北
壤斷遺刻耗矣予三十年訪求尚闕¶趙録四之一而近
嵗新出者亦三十餘趙盖未見也¶既法其字為之韻復
辨其文為之釋使學𨽻者藉書¶以讀碑則歴歴在目而
咀味菁華亦翰墨之一助唯¶老子張公神道費鳳三數
碑有撰人名氏若華山亭為<md:KR4d0261_SBCK_034-10a>¶衛覬之文見於它説者財
一二爾其文或險而難解¶澁而太鑿者譬之紀甗郜鼎
皆三代厪存之器其剥¶缺不成章與魏初之文數篇附
<pb:KR4d0261_WYG_034-12a>
於後如斷圭殘璧亦¶可寳自劉憙賈逵已下字畫不足
取者皆不著¶
　
　
　
　
　
　
<pb:KR4d0261_WYG_034-12b>
　
　
　
　
　
　
　
　盤洲文集巻三十四

<pb:KR4d0261_WYG_035-1a>
欽定四庫全書
　盤洲文集卷
