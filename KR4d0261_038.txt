# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:00.484299
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 38
#+PROPERTY: FILE SB04n0459-038盤洲文集-卷第三十八.
<pb:KR4d0261_SBCK_038-1a>¶
盤洲文集卷第三十八¶
　表二十二首¶
　　　户部貟外郎淮東緫領供職謝表¶
乗傳倉臺乆叨榮於郷部綴貟郎位遂董餉於軍門¶
下拜頂恩疾驅莅職(中謝)伏念臣耳聞不廣心計甚¶
踈迹逺朝班失登瀛之故歩官慚使指竊䰞海之虚¶
名頻年𫉬覲於清光仍世俱霑於異渥家聲有忝處¶
鴈序而不能鳴天語屢褒謂駑材之皆可用故兹推¶
擇驟出等夷方髙穹佑再造之機而英断講萬全之¶
䇿増淮濆之幕府下海道之樓船七萃雲屯舉張頥¶
<pb:KR4d0261_SBCK_038-1b>¶
而待哺千金日費難拱手以蒙成欲𪧐飽之可期固¶
空餐之是懼兹蓋伏遇¶
皇帝陛下規恢故境選擢群材細栁屈帝尊惠巳&KR0055;¶
於挾纊前茅戒軍政人自樂於椎鋒念足食乃能足¶
兵巳治内然後治外猥令蕞品姑試事權臣敢不慮¶
在乏興勉旃代匱乗此胡亡之運少佐武功竭其父¶
教之忠不爲文具¶
　　　太上皇帝内禪賀表¶
睿断無前寳圗有託慶緜宗祏瑞發乾巛(中賀)恭惟¶
太上皇帝陛下臨照四方憂勤三紀開儲禁非貇切¶
<pb:KR4d0261_SBCK_038-2a>¶
之請巽大位於間暇之時殺單于而敗單于攄髙文¶
之憤矣家天下如官天下法尭禹而兼之樂哉别宫¶
䆁此重&KR0018;臣偶分外&KR0009;莫綴末班徒傾微藿之誠第¶
祝大椿之壽¶
　　　皇帝登寳位賀表¶
䖍遵中詔光御丕圗四方歸心千歳接統(中賀)恭惟¶
皇帝陛下聦明稽古仁孝承祧天之歴數在躬重華¶
恊帝王有聖德受命下武継文規恢再造之功鞏固¶
無疆之祚臣名叅郎位職閡轅門徒馳拱極之誠莫¶
預呼嵩之列¶
<pb:KR4d0261_SBCK_038-2b>¶
　　　登寳位貢銀狀¶
伏以龍飛御極旣天徳之有開虎拜奉珍豈王人而¶
可闕前件物載諸禹貢掌在周官涌地效祥敢叅三¶
帛之贄旅庭率職&KR0055;慚九牧之金¶
　　　謝登極赦書表¶
日月合明仰大君之継照雷雨作解洽盛徳之好生¶
驩然有截之區覃此非常之霈(中謝)恭惟¶
皇帝陛下誕膺天命光宅帝尊増重規疊矩之休行¶
破觚斵琱之政問安視膳傳治國之仁心施惠布恩¶
薫空囹之恊氣臣幸因使事𫉬拜札書獄亡一人頌¶
<pb:KR4d0261_SBCK_038-3a>¶
巳騰於廣陌畿方千里覩兹快於速郵¶
　　　太上皇帝上尊號賀表¶
發&KR0045;聖德膺受徽稱諏日播傳望雲呼儛(中賀)恭惟¶
太上皇帝陛下居域中之大以天下爲公位旣正於¶
青宫心遂輕於黄屋鬰鬰葱葱之氣乆著休符巍巍¶
蕩蕩之名永光顯&KR0634;乾坤合慶宗廟産祥臣逺采異¶
聞難形鉅羙事髙堯典六五帝以垂鴻誠儗華封八¶
千春而介壽¶
　　　賀皇帝上太上尊號表¶
考古先之闊典崇太上之尊稱傳命詔函騰驩坤軸¶
<pb:KR4d0261_SBCK_038-3b>¶
(中賀)恭惟¶
皇帝陛下纂堯之緒廣文之聲五日一朝未伸業業¶
之孝千秋萬歳欲顯巍巍之名乃揆休辰式加明號¶
祝壽齡之緜永彰聖德之輝光臣迹滯江濵心馳日¶
下望丹墀之九級效喬嶽之三呼¶
　　　賀㑹慶節表¶
舒虹紀節日在析木之津翔鳯騰章下獻南山之壽¶
(中賀)恭惟¶
皇帝陛下継明疊矩受命迓衡傳位非漢唐踵二皇¶
之遐武事親&KR0002;曽閔得萬國之歡心&KR0004;開長發之祥¶
<pb:KR4d0261_SBCK_038-4a>¶
共上無疆之祝臣名塵省户身限都門鵷鷺分行莫¶
簉班庭之列岡陵介祉第&KR0055;存闕之誠¶
　　　謝賜隆興元年暦日表¶
真主履端七政在璣衡之器疇人課宻萬民觀象魏¶
之章覆載無私奉行唯謹(中謝)恭惟¶
皇帝陛下誕膺駿命光宅丕圖元年者君之始年春¶
秋乃承於天意九服其外曰蕃服正朔巳加其國人¶
式頒暦象之文咸識旦昏之&KR0049;臣猥司外計例拜新¶
書雖有考於王正顧何知於帝力¶
　　　賀天申節表¶
<pb:KR4d0261_SBCK_038-4b>¶
業隆化馬喜脫屣於䌓機節紀流虹納垂紳之嘉頌¶
(中賀)恭惟¶
太上皇帝陛下希夷合道昌熾錫符宫室妥安可𥬇¶
新豐之築神祇擁右不勞方丈之求彌月斯臨後天¶
有禱臣猥司軍饟莫綴朝班録金鑑而上十章具存¶
彛訓奉玉巵而稱萬壽胥慶縟儀¶
　　　欽宗大祥慰太上表¶
瞻蒼梧之野尚結愁雲廢棠棣之篇洊經旬歳哀纒¶
情而無盡禮順變而有終(中慰)恭惟¶
太上皇帝陛下望断龍顔愛(御/名)鴈齒書謂之五典巳¶
<pb:KR4d0261_SBCK_038-5a>¶
分天下之憂䘮不過三年遂畢聖人之孝願寛悲愴¶
以對榮懷¶
　　　又慰皇帝表¶
朔方逺狩悵未返於龍輴西汜疾馳驚𠕅更於葭律¶
悲纒當宁恨結群編(中慰)恭惟¶
皇帝陛下甫恊帝華如繩祖武䇿士罷臨軒之禮復¶
讎興出塞之師寒徃暑來遂畢三年之祭乾旋坤轉¶
竚諏六綍之儀願豁聖情以尊神器¶
　　　賀㑹慶節表¶
月管就盈時旣和於玉燭星樞紀瑞慶斯㑹於金鋪¶
<pb:KR4d0261_SBCK_038-5b>¶
凡在九圍共祈萬壽(中賀)恭惟¶
皇帝陛下聖明継伐勤儉宅尊披輿地之圖欲規恢¶
於禹迹歴中天之載實符合於漢興誕節再逢頌聲¶
四起臣名叅郎選職典軍湏竊比華封請祝虹流之¶
祉仰瞻魏闕莫陪虎拜之班¶
　　　賀立皇后表¶
&KR0123;恊&KR0433;經儀成椒屋星軒絢彩地軸臚驩(中賀)竊以¶
二南爲王化之基六職脩隂令之事必登建於&KR0022;媛¶
斯昭著於皇孋彤史所書芳圗可監恭惟¶
皇帝陛下重華恊帝先治齊家崇九廟之嚴禋竭兩¶
<pb:KR4d0261_SBCK_038-6a>¶
宫之孝飬𠕅歳巳勤於内助中闈未奏於隆名遵太¶
上之訓詞備有司之典&KR0634;俔天所命遡日爲明大姒¶
嗣徽音益顯大任之德長秋正坤極永承長樂之顔¶
臣出掌軍湏側聞國慶祝聖人之多子竊效尭封歌¶
淑女之進賢何慚周什¶
　　　賀星后牋¶
發祥龜筴正位宫闈歌二南芣荇之詩備六服禕䄖¶
之禮(中賀)恭惟¶
皇后殿下明章淑範肖似徽音大練厚繒法隂馬中¶
興之后重侯累將鄙宣元外戚之家坤極旣尊母儀¶
<pb:KR4d0261_SBCK_038-6b>¶
可仰臣方司外計莫綴末班慶椒掖之禮成傾葵心¶
而頌作¶
　　　賀太上皇帝表¶
乾剛継伐爰契聖心坤則正名更勤慈訓禮成令日¶
慶出陳編(中賀)恭惟¶
太上皇帝陛下等䆳㤗元凝神道妙幾年薦舜邁盛¶
德於帝勛三母翼周示羙音於太姒章宫中之婦順¶
作天下之母儀臣偶&KR0350;微官竊聞縟典班莫趨於九¶
級化益詠於二南¶
　　　賀壽聖皇后牋¶
<pb:KR4d0261_SBCK_038-7a>¶
祥開穀旦儀講椒塗具嘉慶以無前仰徽音之有續¶
(中賀)恭惟¶
壽聖皇后殿下景鍾撰徳沙鹿垂光夏之興也以塗¶
山助成寳業葛之覃兮于中谷允蹈聲詩兹選建於¶
副禕益怡愉於長樂臣職供外閫身鬲上都敢裒擊¶
壤之謡用継俔天之雅¶
　　　謝除司農少卿表¶
分職供軍毎懼乏興之譴絓名司稼更叨因任之榮¶
力短無庸恩隆曷報(中謝)伏念臣螢光弗逺䑕技易¶
窮偶竊郎曹之稱來專餉道之事逢時多壘尸禄再¶
<pb:KR4d0261_SBCK_038-7b>¶
朞興十萬師則費千金况増禁旅率三十鍾而致一¶
石逺出淮濆東遷齊附之遺&KR0058;北受匈歸之雜種市¶
租輸入莫府兹事蔑聞衣食仰給縣官其人愈衆常¶
虞不足之患徙辱非常之刑華衮自天忽得有勞之¶
奬列卿惟月遂塵不次之除重拜綸言彌光使指&KR0055;¶
思激勸獨誓糜&KR0162;兹蓋伏遇¶
皇帝陛下徳盛恊華政先核實整軍經武内堅再造¶
之誠任賢使能兼屈萬全之䇿雖輸平而欵塞益嚴¶
備以防邊不弃斗筲之材庶終尺寸之效臣敢不撙¶
節出内防閑弊欺峙三遂之芻茭瞻前敢闕問一歳¶
<pb:KR4d0261_SBCK_038-8a>¶
之錢穀善後是圗¶
　　　謝賜隆興二年暦日表¶
㤗階陳六符之經&KR0002;稽要&KR0003;玉燭調二年之暦誕布¶
新書賜札爲榮開編有考(中謝)竊以驗之天道則有¶
分至啓閉之叙施之人事則有析因夷隩之冝明主¶
求端南向謹中星之&KR0049;疇人失閏西流差大火之𨇠¶
課宻奏篇統元貽憲恭惟¶
皇帝陛下徳參穹壤政法隂陽行夏之時不爽孟陬¶
之紀紹尭之後復修暘谷之官荐居正以次春始歸¶
餘而成歳臣例叨頒朔未𫉬朝正名玷穡臣義實慚¶
<pb:KR4d0261_SBCK_038-8b>¶
於九扈職專饟道積唯幸於千倉¶
　　　謝中書舎人表¶
起草八塼懼攝承之大譴判花四户塵清切之近班¶
自憐骨相之寒更昌身章之寵瞻天拜命跼地銜恩¶
(中謝)竊以典&KR0634;之難古今所重欲發揮於聖意用鼓¶
動於群情必兼麗卿雲無骫骳詆娸之病則上規姚¶
姒有聱牙幽眇之風如臣者學殖就荒詞鋒愈鈍異¶
時擢第竊入洛之虚聲要路問程綴登瀛之顯列中¶
遭禁錮乆事蟄藏幸琴瑟之更張齒搢紳而復用疊¶
懷郡&KR3903;洊易使軺遥聮郎位之名分揔軍儲之&KR0009;束¶
<pb:KR4d0261_SBCK_038-9a>¶
春秋於髙閣巳謝毛錐呼&KR0067;癸於首山但防羽檄㴆¶
躋卿寺重到帝城蛻凡質於洿塗駭英㳺於夢境議¶
禮同於聚訟弗通因革之冝孚號以之&KR0045;庭莫擬坦¶
明之訓徒夸三組蔑&KR0024;一毫叨睿主之親除正詞臣¶
之髙選顧掌制甚榮於内外豈備貟能善於始終况¶
朝政之所𨵿雖敕書而可議詎容握齪之品乃㸃論¶
思之間𫉬戾有期循涯非據此蓋¶
皇帝陛下剛徤中正緝熈光明&KR0013;六藝而佩禮文學¶
惟稽古練群臣而核名實官必擇材何取鯫生使陳¶
薄&KR0300;重念臣一門再丗継入北扉同産三人迭居西¶
<pb:KR4d0261_SBCK_038-9b>¶
省兹對紫薇之直實増棠棣之華蒙兩朝雨露之私¶
預盛事衣冠之數儻報恩之有路雖赴死而不辭¶
　　　謝宣召入學士院表¶
叨翰苑之優遷循墻莫避拜綸函之嚴召瞻闕而趨¶
仰靣命之非常豈心期之敢望(中謝)竊以嚴樂司馬¶
之於漢中外相應以義理之文張陸九齡之於唐出¶
入得參乎謀議之職禮秩歴時而逾重官曹從昔而¶
極清不惟專掌於代言至乃與聞於論相蓂堦視䕃¶
有五塼學士之期蓮炬分光非半夜&KR0017;神之問迨皇¶
朝之稽古廣賢路而得人或經年闕長而不除必接¶
<pb:KR4d0261_SBCK_038-10a>¶
晝量才而後用如臣者學纔渉獵志不激卬自重入¶
於脩門即浸階於華序乆塵視草咸刺伐檀偶逢疆¶
事之興且改郊禋之卜鈴絛潜動泥札交馳適以獨¶
貟復司外制&KR0004;乏湧泉之思常懷閣筆之憂報單于¶
之書何能遏邊萌之禍下奉天之詔無以感悍卒之¶
心顧五技之盡窮覬一麾而可去忽朌鳯尾之詔驟¶
陟鼇頭之班紫誥黄麻念史談嘗掌斯事前鴻後鴈¶
至盧奕三居其官寵厚益驚職親曷稱兹蓋¶
皇帝陛下詳明政體精選人材賜宴清閒巳命經筵¶
之遞𪧐問民疾苦將修浴殿之舊儀旣灼見於愚忠¶
<pb:KR4d0261_SBCK_038-10b>¶
遂曲加於飾擢臣敢不益㝷素業勉企前英雖慚華¶
國之辭敢&KR0018;致君之學力行直道毎懲朋比之私上¶
報異恩儻效㳙埃之&KR0024;¶
　　　謝賜衣帶鞍馬表¶
色&KR0093;盛服兼金賁於九環釦轡文韀上駟來於六厩¶
折腰増煥問景知慚(中謝)伏念臣質謝囊錐業荒裘¶
冶試演綸之末𠆸玷持橐之清班帶櫑具而冠進賢¶
漫綴章逢之伍駕齧䣛而&KR0406;乗旦敢萌馳騖之心驚¶
此龍光&KR0013;之駑猥此蓋伏遇¶
皇帝陛下恩隆文陛禮重禁林市駿而築燕臺始於¶
<pb:KR4d0261_SBCK_038-11a>¶
郭隗解衣而呼陸九如彼唐宗仰叨覆載之私曷稱¶
便蕃之錫著鞭而騏𩦸居後難逃劉瑀之譏束帶而¶
賔客與言竊起公西之慕¶

<pb:KR4d0261_SBCK_038-11b>¶

盤洲文集卷第三十八¶
