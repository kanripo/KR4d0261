# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:02.446601
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 70
#+PROPERTY: FILE SB04n0459-070盤洲文集-卷第七十.
<pb:KR4d0261_SBCK_070-1a>¶
盤洲文集卷第七十¶
　　䟽文四十一首¶
　　　乾龍節功德䟽二¶
四月維夏有開甲觀之祥千歳爲春遥罄華封之祝¶
淵聖皇帝伏願横流福物順履㤗亨問襄野之塗復¶
迴天歩賜紫皇之藥増夣帝齡¶
丙丁統日瞻華渚之流光甲子疑年指大椿而齊夀¶
淵聖皇帝㐲願金僊助順琳札與齡重易六爻將利¶
艱於羑里受天百禄遂問道於廣成¶
　　　天申節功德䟽二¶
<pb:KR4d0261_SBCK_070-1b>¶
舒虹爍電日臨東井之&KR0292;亘地罄天人獻南山之頌¶
敢慿蓬笁仰介槐楓恭惟¶
皇帝陛下髙歩皇衢重恢帝載剽甲兵而不用隠旒¶
纊以無爲德及淵泉二儀與之比大功光祖禰六籍¶
所不能談式對誕彌同祈難老㐲願休符錫羡瑞諜¶
葳蕤壽考川増不數與三之夣本支舄奕有開則百¶
之祥¶
赤㐲闓符光啓中天之運朱明紀至亶逢貫月之辰¶
裒浄宇之緇黄増祥輝於箕翼恭惟¶
皇帝陛下詩賡瑞鳦業濟時龍帝幄求衣常夙興而¶
<pb:KR4d0261_SBCK_070-2a>¶
聽政邊城静柝乆宴閉以結盟慶河海之安瀾洽昆¶
蟲而&KR0013;澤時哉震夙人也謳吟㐲願佛老護持乾坤¶
長乆継天爲子覆禹貢之山川夣帝與齡邁周王之¶
壽考¶
　　　天申節㓛德䟽¶
天有三辰誕紀虹流之慶山稱萬歳争馳鼇抃之情¶
繙蓬貝之祕文介岡陵之曼夀¶
皇帝陛下伏願榮光旁燭福物來崇題南斗之長生¶
等西方之無量舉蒼舒而去檮杌永振乾綱厮伯僑¶
而&KR0229;羡門逺超仙籍¶
<pb:KR4d0261_SBCK_070-2b>¶
　　　天申節開啓䟽¶
蕤賔數七和哉玉燭之時嵩嶽呼三清矣黄河之瑞¶
仰慿梵貝少効㳙塵¶
太上皇帝陛下伏願翕受頌聲横流福物齊蹤䆳古¶
較尭舜以錙銖尚齒列僊笑僑松之呼吸¶
　　　滿散䟽¶
天有三辰實紀虹流之慶山稱萬歳争馳鼇抃之情¶
窮貝藏之秘文衍楓宸之曼壽¶
太上皇帝陛下㐲願榮光旁燭福物來崇瞻金闕之¶
殊祥鼎來戩&KR0150;受玉巵之縟禮永對驩謡¶
<pb:KR4d0261_SBCK_070-3a>¶
　　　㑹慶節功德䟽三¶
爲天下君光啓蟬連之業祝聖人壽率同獸舞之歡¶
䖍叩&KR0394;宫仰祈㤗筴¶
皇帝陛下伏願畢轃百福丕冒八荒何必學仙求蓬¶
萊安期之屬自然享國過髙宗祖甲之年¶
非煙非雲騰神光而載夙如山如阜祈壽筴以同辭¶
皇帝陛下伏願蓮相凝符貝編集福五帝足六已邁¶
德於啇周萬歳者三更垂鴻於箕翼¶
皇乾眷命誕明主以中興良月就&KR0313;増祕篇之上壽¶
更慿寳&KR0394;用祝遐齡¶
<pb:KR4d0261_SBCK_070-3b>¶
皇帝陛下伏願聖與天通福如川至五十而慕父母¶
益重舜德之華八千以爲春秋共獻蒙園之頌¶
　　　南華齋羅漢䟽并序¶
　紹興二十年十二月一日舟泊䖍州夢至一古屋¶
　下忽街中水&KR0055;&KR0255;&KR0176;不可出遂登屋行數十歩有¶
　編大竹爲髙墻隨行人皆自彼下街予畏不敢進¶
　遂回復入屋下過一處如人書室有文書委地返¶
　顧尚有一介相隨予將出户見隨行者取文書巳¶
　&KR0313;抱予恐其外有人令弃之旣出户見堂屋下有¶
　數人坐於地以白輕紗爲衣如&KR0055;衣然拄間皆貼¶
<pb:KR4d0261_SBCK_070-4a>¶
　&KR0083;&KR0030;人物予意其家有學&KR0030;者旣過堂前見數房¶
　内帳幕皆是墨&KR0030;人物巳過數間因駐足視之乃¶
　地獄罪人變相予方知是&KR0115;府復行入後廊下欲¶
　出無計因就地坐閉目誦佛覺有小介蟲如大黒¶
　豆然綴粘衣上拂之不去忽聞人相笑聲遂開目¶
　復行諸蟲自落直後有横屋地形頗髙最後簷際¶
　數尺見天如鑿山作屋地者至彼見其上有一僧¶
　屋下有大穴數十予問僧求出僧指云入穴中閉¶
　目即可出矣予問旣出以何爲報僧云何以報爲¶
　予再扣之即云只齋羅漢亦無所費予曰當作報¶
<pb:KR4d0261_SBCK_070-4b>¶
　誰僧云但言回施六親眷属予入穴覺其中皆是¶
　沙努力以下頗如今之砌臺不覺摖平處而寤¶
一夣入&KR0115;念欲歸之無計六親指路如巳死而復&KR0171;¶
浄記當時之言䖍修開士之供因仍攝事荅謝愆期¶
仰冀慈悲曲生歡喜¶
　　　饒州歳㑹道&KR0163;䟽¶
南楚名&KR0022;&KR0313;&KR1900;居之萬室暮春良日崇賽具於群神¶
歴甲子之一終繇戊辰之三㑹&KR0004;心無怠大報益䖍¶
掃寳刹以妥靈扣琳宫而徼福驅厲&KR0017;&KR0006;山之左共¶
祈奠枕之安祀盤庚于門之西那復濟帷之患式修¶
<pb:KR4d0261_SBCK_070-5a>¶
故事願出餘財¶
　　　廣洲獄空道&KR0163;䟽¶
五羊都㑹抵重罪者居多三院空虚傳昔年之未有¶
仰真乗之庇護肅寳相以薫崇伏念此&KR0022;瀕於大海¶
逐魚塩於多槳易萌剽&KR0060;之謀雜蠻蜑於齊民常有¶
&KR0720;争之事誣是非於鴃舌輕性命如鴻毛某自佩郡¶
章不留庭訟念草芟獸獮豈仁政之冝爲然莠飬禾¶
傷即姦渠之浸長每原情而用法不任意以逞刑仰¶
體好生敢令瘐死政非成於五月獄偶無於一人爰¶
啓&KR0394;筵廣敷貝藏拔沉&KR0072;於旣徃嚴浄福以無邊伏¶
<pb:KR4d0261_SBCK_070-5b>¶
願慧劒解割於&KR0086;纒法炬開明於善地慈悲所化永¶
無犢佩之群逺邇可封不必䑕墉之聽¶
　　　廣州獄空道&KR0163;䟽¶
遐萌丕變浸銷嚚訟之風幽圉屢空悉自法雲之覆¶
適當開歳爰啓&KR0394;筵㐲念某典郡于斯隃冬巳再訪¶
游禽於絶澗每戒&KR0055;文鞠茂草於圜扉洊臻善効尚¶
虞桁摺之下或有㩜牢之&KR0072;仰頼慈悲爲之洗滌伏¶
願刑章益措無重罪之繫囚慧力無邊躋斯民於壽¶
域¶
　　　廣州禱晴䟽¶
<pb:KR4d0261_SBCK_070-6a>¶
田疇將穫旣屢苦於愁霖&KR1900;市無&KR0147;亦難營於飽食¶
爰裒浄侣仰扣上靈伏願隂隲下民導迎善氣積霾¶
解駮無飜手以爲雲圎&KR0090;清明遂舉頭而見日¶
　　　謝晴䟽¶
沉隂弗解寔懷苦雨之憂慧力無邊遂啓清&KR0665;之禱¶
方鑪煙之上逹巳氛曀之四除恩則甚&KR0055;報於何有¶
更祈慈覆益庇含生¶
　　　謝雪䟽¶
五日爲期即&KR0023;同雲之應千巖俱白載瞻積雪之祥¶
稽首陳詞齊心拜況尚徼帝力終佑民編¶
<pb:KR4d0261_SBCK_070-6b>¶
　　　禱晴䟽¶
田家作苦懼雨&KR0020;之傷麰&KR0345;事旣登待日華而収繭¶
惟霖&KR0075;之未巳輙齊洗而有祈伏望淵鑒弗違積隂¶
丕變副此下民之望賜之旬日之&KR0665;庶無偃仆之秀¶
歧可以縱横於巧織¶
　　　謝晴䟽¶
飜手爲雲致織婦耕男之愁歎舉頭見日快牛童馬¶
走之清明豈涼德之能然顧厖恩而何報更期時若¶
以反秋成¶
　　　謝雨䟽¶
<pb:KR4d0261_SBCK_070-7a>¶
踰旬不&KR0040;正懐旱暵之憂卜日叩&KR1377;即&KR0023;雲霓之應¶
連緜甘霔霑足多田吏逃失職之愆農有逢年之喜¶
恩將何報言不能宣天且不違願終十&KR0040;五風之惠¶
人之所欲庶厎千倉萬箱之収¶
　　　禱雪䟽¶
歳聿云暮未瞻積雪之祥天且弗違願賜同雲之澤¶
爰趍丹宇恭露赤情兾三白之應時免大陵之作沴¶
　　　設㕔請觀音禱晴䟽¶
一秋常雨旣屢控於禱祈千手大悲豈不憐其饑饉¶
念多稼巳傷而無幾顧來麰未播而可憂儻霶霈之¶
<pb:KR4d0261_SBCK_070-7b>¶
弗休將流亡而莫救敢迎妙相來憇黄堂願廣布於¶
法雲即盡驅於沴氣庶使提封之衆免淪莩野之凶¶
　　　謝晴䟽¶
叩蓮宫而禱請䖍奉紺容掃棠舎以莊嚴敬披丹悃¶
惟回天之有力能出日以開明解四境之怨咨副九¶
衢之瞻仰慧光所燭願長運於慈悲遺秉可儲庶少¶
扶於凍餒¶
　　　水陸䟽¶
千燈之叢一室不異一燈一月之照千江便成千月¶
物理如是佛法固然伏念荆門頃遭戹㑹或家屠於¶
<pb:KR4d0261_SBCK_070-8a>¶
劇盗或命絶於凶年或析骸於竈觚鼎耳之旁或蹀¶
血於車輪馬足之下豚無掩豆&KR0002;敖氏之&KR0017;長飢爪¶
不表犀&KR0115;漠君之冢何在旣沉魂之未抜冝和氣之¶
弗充凡此遺民殆非平日竹籬&KR0523;舎常濫&KR0395;之相驚¶
白&KR0369;黄童亦四時之有疾欲求不盡之福迺肅無遮¶
之筵㐲望一切虚空四維上下廣大雲之法䕃同作¶
證明變甘露之珍羞率令飽滿一郡得沾於樂果三¶
塗永脫於迷津仰兾&KR0116;慈曲垂洞鑒¶
　　　芝山水陸䟽¶
買山作圃雖久閱於歳時畫地種花巳粗成於畦逕¶
<pb:KR4d0261_SBCK_070-8b>¶
念開鋤於積土或傷犯於遺骸常懐不忍之心兹肅¶
無遮之㑹㐲願慧炬燭於潜壤法雲登彼沉魂使之¶
&KR0162;蓬顆之居徃生樂國於此飽伊蒲之饌永脫迷津¶
　　　金臺開堂䟽¶
新㑹迺五羊壯縣金臺有諸佛道&KR0163;須得當人式&KR0045;¶
正法某人解弟一義續無盡燈道旣心傳何惜逢&KR0163;¶
作戯機能口伐未甞把䌫放舡而今踼倒浄缾休要¶
横檐柱杖請&KR0155;猊坐爲證龍華¶
　　　仁王請長老䟽¶
舉拂白搥湏是棒頭有眼㝷枝摘葉盡皆雪上加霜¶
<pb:KR4d0261_SBCK_070-9a>¶
惟仁刹之道&KR0163;迺羊城之浄社當求覺者爲闡宗風¶
某人末法津梁叢林&KR0132;傑迅機激電一喝可以接人¶
挈行傳燈三&KR0028;端的継祖願携鈯斧坐断禪床莫辭¶
辛苦逺來要看斬新拈出¶
　　　請西笁長老䟽¶
西笁近作名藍財去城一牛鳴外南方希有道眼誰¶
進歩百尺竿頭丈室旣虚真源&KR0154;振某人能判公案¶
見許作家逺遊寂寞之濵全無藞苴之習幾年飛錫¶
真箇得魚忘筌今日拈搥定不向空釘橛願聞一喝¶
爲破群迷¶
<pb:KR4d0261_SBCK_070-9b>¶
　　　雲封長老開堂䟽¶
斬丁截鐵湏還本分鉗鎚摘葉拈花不脫前來窠臼¶
欲宣妙旨允屬當人長老道價甚髙叢林所許徹開¶
&KR0028;捩&KR0015;它鈍鳥捿蘆不墜宗風真箇&KR0378;牛吼月此百¶
粤踐蛇之境界乃六祖覆鉢之道&KR0163;肯隨嶺上之雲¶
爲指庭前之栢要看横&KR0003;竪&KR0003;見得竒哉妙哉¶
　　　代爲母還水陸䟽¶
佛起慈悲之心隨縁必應人有呻吟之苦修善或除¶
徼十方賢聖之靈設三界&KR0115;陽之㑹㐲念母氏甞縈¶
疾疢浸閱冬春三折肱而知爲醫曽弗逢於良藥一¶
<pb:KR4d0261_SBCK_070-10a>¶
舉足而不忘母爰有禱於寳坊頼正覺之開顔致沉¶
痾之去體是修浄供不違本心伏望一切虚空四維¶
上下瞻十地坐蓮之相三乗皆具大乗聞五天譯貝¶
之文一食爲無量食咸生歡喜爲作證明所願福德¶
川増灾殃氷釋數口保&KR0475;欒之樂四時消坎坷之憂¶
　　　代爲妻還水陸䟽¶
居色界無色界之中愛&KR0414;未脫惟法聲非法聲所曁¶
善報相隨甞祈大力之尊願肅無遮之㑹巳叨慈䕃¶
敢替前言某昨以妻某氏欲火所然業山弗坦惟四¶
大假合之妄未悟空花而十月滿足之時且臨坐草¶
<pb:KR4d0261_SBCK_070-10b>¶
不頼諸佛菩薩孰憫一切衆生輙伸合爪之私遂&KR0023;¶
免身之&KR0123;偶微官之奔走致浄供之愆違㐲望三界¶
&KR0115;陽四維上下來飽毗耶之飯同作證明預聞優鉢¶
之香悉皆清浄所願分光慧炬蒙庇法雲滌曩夙之¶
過郵崇來今之福利如是因如是縁如是果俾無六¶
甲之虞歸依佛歸依法歸依僧更迓一丁之喜¶
　　　薦張正甫䟽¶
萍蓬無定共嗟旅食之窮人琴俱亡忽見佳城之閉¶
&KR0147;慿佛力少助&KR0115;途伏願洗滌&KR0043;塵除&KR0086;纒之煩惱¶
濟登彼岸瞻寳相之光明¶
<pb:KR4d0261_SBCK_070-11a>¶
　　　薦亡㛐趙氏䟽¶
平生藴德内外無有間言一旦遡幽俛仰巳成陳迹¶
追色辭而結想仗&KR0394;唄以洩哀伏惟出帝王之後而¶
不習驕奢擅閨房之秀而能閑禮法獨居八載不踐¶
二&KR0733;披寳筴而晨課有常受秘籙而齋居甚確世味¶
真同嚼蠟道心可謂斬丁故能一彈指間不覺三寸¶
氣断六姻無不相弔七日又復如馳㐲願慈䕃雲&KR0055;¶
惡纒氷冸如露如電如夢幻夙悟斯言大雄大力大¶
慈悲爲躋彼岸¶
　　　薦趙監廟䟽¶
<pb:KR4d0261_SBCK_070-11b>¶
相從曩日夙期事業之成一訣終天孰謂死生之隔¶
供桑門之浄侣演貝葉之妙文有頼慈悲爲崇福徳¶
某人&KR0109;靈開豁論議該通奥篇逺&KR0677;於羲農徤筆仰¶
師於韓栁出名家而延賞舊矣奉祠逢近屬之來歸¶
釋然讓爵喜愠不形于色得喪莫累其心人之難能¶
世所推重曁叅佛祖頓悟禪宗地水火風了覺此身¶
之妄夣幻泡影豁超是觀之空念再世之契&KR0055;在諸¶
親而情厚忽聞音訃冞切哀悰不勝悲悼之私少仗¶
莊嚴之助伏願濟慈航於彼岸分法炬之餘光善纒¶
惡纒煩惱&KR0414;悉皆解脫我相人相衆生相益契真如¶
<pb:KR4d0261_SBCK_070-12a>¶
　　　祖母周祥䟽¶
日薄西山巳愴含飴之逺律中南吕俄臻升&KR0150;之新¶
頋朞制之云終想慈顔而如在惟是一心之痛不勝¶
五體之投仰慧炬以無邊庶&KR0115;途而有助㐲願幻塵¶
席卷福海航安諸如來舌相廣長遍覆色界非色界¶
善女人耳根清浄常聞法聲非法聲¶
　　　祖母忌辰䟽¶
望断新阡阻一官於千里悲纒諱日驚再見於三秋¶
雖合爪以有祈曽含飴之莫報伏願(同前/䟽)¶
　　　祖父逺忌䟽¶
<pb:KR4d0261_SBCK_070-12b>¶
幻心未㓕孰知空果之非祖武是繩乆痛靈根之殞¶
適臨諱日冞切哀悰伏願法&KR0040;霑濡迷雲開豁㝷光¶
見佛旣不入於稠林如渡得舡遂即登於彼岸¶
　　　亡妣忌辰䟽¶
職叨丞郡記弧矢於&KR0004;生飬缺循陔痛柸圈而罔極¶
適際傃幽之日不勝追逺之情伏願借潤智淵分光¶
慧炬或因六十二見而造罪障盡得断除不於三四¶
五佛而種善根遂生安穏¶
　　　寜海薦亡妣䟽¶
生我劬勞適至垂弧之地思其居處不勝吹&KR0068;之情¶
<pb:KR4d0261_SBCK_070-13a>¶
痛三釡以莫伸瞻六牙而有禱伏願慧燈分照法鼓¶
聞音清浄諸塵起藴麝名香之想濟登彼岸生蓮花¶
寳座之中¶
　　　樞第水陸䟽¶
人生如&KR0009;興哀常棣之詩法力無邊徼福菩提之路¶
肅三界&KR0115;陽之㑹伸百年兄弟之情亡弟大資享夀¶
不逮六旬遡幽巳臨三七平生舉措或有誤於斯心¶
厚夜沉淪恐未登於彼岸痛&KR0055;同産誠扣大慈浄供¶
無遮共飽毗耶之飯惡纒悉解願歸兠率之宫¶
　　　諸子爲母氏水陸䟽¶
<pb:KR4d0261_SBCK_070-13b>¶
吹&KR0068;凱風痛益&KR0055;於七子傷心素韠禮遽浹於三年¶
永惟罔極之恩䖍&KR0114;無遮之供亡妣頃嬰末疾奄棄¶
浮生曜魄如馳驚再升於新&KR0150;柸圈徒在愴乆廢於¶
長筵哀戚有終劬勞&KR0154;報雖平生之積善恐人丗之¶
多愆致尚滯於迷津或未登於彼岸設三界&KR0115;陽之¶
㑹徼四維上下之靈願賜慈悲曲垂捄拔法雲敷䕃¶
盡解脫於惡纒慧炬分光即徃生於樂國¶
盤洲文集卷第七十¶
