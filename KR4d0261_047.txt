# -*- mode: mandoku-view -*-
#+TITLE: 盤洲文集
#+DATE: 2015-09-23 10:23:24
#+PROPERTY: JUAN 47

<md:KR4d0261_SBCK_047-1a>¶赦聸望闕庭臣無任戰懼之至取
進止
　
　
　盤洲文集巻四十六

<pb:KR4d0261_WYG_047-1a>
欽定四庫全書
　盤洲文集巻四十七¶
　　　　　　　　　　　　　宋　洪适　撰

　　章奏七¶
　　　繳太史局轉官劄子(十月初三日批㫖楊覺民/等轉官恩例候試補¶直長)
　　　(了日/収使)¶
臣准中書門下省送到錄黄一道為太史局靈臺郎¶楊
覺民等四人依醫官能説例該遇覃恩轉官令臣¶書行
<pb:KR4d0261_WYG_047-1b>
者¶右臣取㑹到太史局遷轉資格自局令至直長共九¶
階並係十年無過犯方許下磨勘諸靈臺郎滿二年¶遇
直長有闕必須試歴算科方許轉行近者朝請至<md:KR4d0261_SBCK_047-1b>¶中奉
大夫該遇覃恩亦曽引例得轉行一官因臣(闕/)¶論列並
作減四年磨勘其伎術官於赦文中初無轉¶官之文而
靈臺郎必須經試方可轉直長縱使合轉¶一官正與朝
請大夫以上一同若輒攀醫官例暗得¶轉行則為靈臺
郎(闕/)盡皆不試而遷誠為冒濫今來¶欲乞將楊覺民等
<pb:KR4d0261_WYG_047-2a>
依武臣轉官法與減五年磨勘所¶有録黄臣未敢書行
謹録奏聞伏候勅㫖¶
　　　繳侯進詞頭劄子(十月十二日御茟依奏三省/進呈委方滋根究詣實¶具情)
　　　(犯聞/奏)¶
臣准中書省送到武功大夫鎮江水軍統領侯進降<md:KR4d0261_SBCK_047-2a>¶官
詞頭令臣撰詞進入臣昨在鎮江守官聞軍中稱¶説侯
進帶官錢五萬貫往湖北買木數年無歸意就¶峽州宜
都縣起造大第招聚倡樂宴㑹奢僣縱使兵¶卒陵虐居
<pb:KR4d0261_WYG_047-2b>
民奪其物産用竹纜馬船横截江流聲鼓¶鳴鑼邀遮客
旅決打號令強拘簰筏一方苦之甚於¶豺虎都統官累
曽催督遷延不囘今係荆南帥臣李¶道因民旅陳状告
訴不法事件及校尉胡振甘反坐¶之罪訴其聚集亡命
圖畫入川地形恐有不測李道¶備申朝廷送提刑司差
官體究雖多從闊畧而攔截¶客旅等事並是詣實户刑
部看詳恐追人路逺淹延<md:KR4d0261_SBCK_047-2b>¶刑禁遂降一官放罷臣竊見
聖斷方欲痛治姦贓之¶吏如侯進以官鏹數萬緡逗留
<pb:KR4d0261_WYG_047-3a>
不歸肆其兇暴少有¶此比兼李道申侯進初到便經帥
司陳状乞將民間¶夾江林木盡行批號倒伐不許占恡
帥司不從至於¶出榜禁約可見無所忌憚只降一官太
為輕典今若¶釋其害民之罪則侵盗官錢所不可縱臣
愚欲乞行¶下都統司抄籍家資令荆南帥司拘収屋業
送就近¶鎮江府取索干照根究錢物依新降指揮斷罪
施行¶所有制詞臣未敢撰入取進止¶
　　　繳王之望結局轉官劄子(十一月四日當晚進/入次早御筆依<md:KR4d0261_SBCK_047-3a>¶奏)
<pb:KR4d0261_WYG_047-3b>
臣伏覩十月二十六日指揮淮西宣諭司結局其官¶吏
軍兵並依汪澈例等第推賞令開具申尚書省取¶㫖臣
伏見汪澈督師襄漢之時強敵對壘嘗交鋒刃¶一行官
吏頗亦憂危及冦退師還以次行賞第一等¶轉兩官第
二等轉一官更減二年磨勘第三等轉一¶官選人亦有
改官者當時清議尚以為過今嵗淮西¶外無邊警如一
府官吏坐受恩賞竊恐屯戍之人不¶無怨望倘俟其開
具姓名始行封繳不若寢之於未¶然庻㡬免開徼幸之
<pb:KR4d0261_WYG_047-4a>
端所有前降指揮臣雖已書行<md:KR4d0261_SBCK_047-3b>¶欲望聖斷更賜詳酌施
行¶
　　　繳李逈差遣劄子(十一月七日/御筆將上)¶
臣准中書門下省送到録黄一道右宣教郎李逈差¶監
行在左藏東庫臣伏覩見行條制初改官人惟有¶出身
許授學官其餘必湏注授知縣親民差遣葢慮¶仕進之
人不歴州縣他時除用不能通曉民事此萬¶世不易之
良法也間或夤縁干請有得宫觀以脱親¶民之官者公
<pb:KR4d0261_WYG_047-4b>
議猶或非之今李逈係用臣總領所薦¶舉文字於今年
八月改秩若便作京局釐務官則破¶法起例葢自此始
雖係臣門生難以容私緘黙所有<md:KR4d0261_SBCK_047-4a>¶録黄臣不敢書行取
進止¶
　　　繳㠪若鈍用居廣恩例劄子(十一月十一日/次日御筆依奏)¶
臣准中書門下省送到録黄一道皇兄岳陽軍節度¶使
居廣乞以初除開府儀同三司合得親屬占射差¶遣恩
例與將仕郎㠪若鈍收使十一月八日奉聖㫖¶差監文
<pb:KR4d0261_WYG_047-5a>
思院上界臣仰惟陛下以任子之冗尚思更¶張之術今
必令銓試入官乃所以使世禄之家頗知¶務學不敢徼
幸門蔭便萌彈冠之心檢照隆興元年¶四月指揮初出
官選人不許用父祖親戚應合得恩¶澤免試雖見任宰
執亦不許陳乞囘授若放行王若<md:KR4d0261_SBCK_047-4b>¶鈍一人則繼踵而來
無以救官冗之弊矣欲望聖斷¶特賜追寢已降指揮所
有録黄臣不敢書行取進止¶
　　　繳巫伋召命劄子(十一月十九日上即日/御筆依奏封付洪某)
<pb:KR4d0261_WYG_047-5b>
臣准中書門下省送到録黄一道十一月十八日奉¶聖
㫖巫伋陳俊卿吕廣問王時升並召赴行在臣伏¶見春
秋之時諸侯互相争戰其覘國者不論其地之¶大小兵
之強弱惟視其人材如何故朝多君子則敵¶不敢伐兹
已然之明驗也如巫伋者才學識見政事¶操履畧無一
長徒以諂事秦檜為之鷹犬故能躐取¶大官今廢退十
年議者不以為屈寄寓無錫縣専以<md:KR4d0261_SBCK_047-5a>¶私酤為生裒聚無
賴為害一邑方多事之際雖販繒¶屠狗之人果有所長
<pb:KR4d0261_WYG_047-6a>
亦不應棄若其無用何所取材¶雖云嘗為執政有此虚
稱初無時望品其人物誰不¶過之召節一馳取笑中外
秦檜殘黨如汪勃章俊宋¶樸之徒與伋初無優劣近因
言者奪其三人復職若¶伋収召則勃俊之流人皆冀其
復用矣伏望聖慈特¶賜鑒察所有録黄臣未敢書行取
進止¶
　　　繳汪汝嘉等差遣劄子(閏十一月六日/當日御筆依奏)¶
臣准中書門下省送到閏十一月二日錄黄一道數¶内
<pb:KR4d0261_WYG_047-6b>
汪汝嘉差知荆門軍李琛差知永州宇文仔差知<md:KR4d0261_SBCK_047-5b>¶卭州
臣伏見汪汝嘉昨因手刃表弟李頴停官編管¶數年之
後交結秦檜親黨復還仕版幹辦諸軍審計¶日常躬親
捽毆公吏遭臺章放罷禀性兇麤不知懲¶創李琛之守
婺州専以刻剥為政苞苴秦檜之門恃¶勢妄作減尅軍
兵請給㡬至生變郡人有寧與猛虎¶遊莫遇李婺州之
語劾罷已久自知潜伏今已七十¶有餘耄昬戒得宇文
仔新授果州通判意欲别營差¶遣妄訴於都堂稱有女
<pb:KR4d0261_WYG_047-7a>
嫁知州丁訥之子合行迴避¶省部送本路勘㑹諸實未
到間有丁訥之弟丁顔亦¶訴於朝稱兄訥本京東人寄
居湖州三子皆未娶本<md:KR4d0261_SBCK_047-6a>¶宗並無人與宇文氏連姻妄冒
如此何以臨民臣愚¶欲乞令汪汝嘉李琛終滿今任宫
觀宇文仔依舊果¶州新任差遣所有錄黄臣未敢書行
取進止¶
　　　繳趙宻恩數劄子(閏月八日當/日御筆依奏)¶
臣准中書門下省送到錄黄一道閏十一月六日奉¶聖
<pb:KR4d0261_WYG_047-7b>
㫖趙宻已除少保依前崇信軍節度使落致仕權¶殿前
司職事所有合得恩數等並依楊存中昨除少¶保日已
得指揮施行臣取㑹省部條格即無三少初¶除恩數向
來楊存中係特降指揮依簽書樞宻院事¶例今來趙宻
元因致仕得除少保近之再任議者謂<md:KR4d0261_SBCK_047-6b>¶當納還三少始
(缺/)　　　者則謂其權掌禁兵若三¶衙休息諸帥囘歸
宻必依舊請老雖不納少保可也¶今若無故而輒依前
比後省(闕/)緘黙放行恐不免於¶清議所有錄黄臣未敢
<pb:KR4d0261_WYG_047-8a>
書行取進止¶
　　　繳莫汲編修官劄子(閏月十二日次/日御筆依奏)¶
臣准中書門下省送到錄黄一道閏十一月十二日¶三
省同奉聖㫖莫汲除樞宻院編修官臣伏見秦檜¶専權
之久至其末年欲禽取天下賢士大夫而誅戮¶之檜雖
奮殺人之心必有負屠宰之材藴虎狼之性¶挾戈矛之
刃者為其用而檜之志始可逞也張常先<md:KR4d0261_SBCK_047-7a>¶之謀張宗元
莫汲汪召錫之圖趙令衿凡是數人適¶檜之死令衿軰
<pb:KR4d0261_WYG_047-8b>
始免於刑戮¶太上皇帝更化之初即日竄之嶺海天下
之人以比¶四凶陛下踐阼覃曠蕩之澤此輩始得生還
正當奉¶頭鼠伏杜門苟活不自齒於薦紳可也雖古有
使過¶之文朝廷抆拭丹書何時無之至若此等凶人縱
使¶有荀孟之學班馬之文亦不可以其才而復用葢廢¶
錮一人使世之嗜進喜禍者不敢萌吞噬忠良之計¶所
以銷姦賊於未然之前也(闕/)　者雖以試藝登髙¶第而
不自愛(闕/)　　　　　　　　碌碌州縣塵埃<md:KR4d0261_SBCK_047-7b>¶之職猶
<pb:KR4d0261_WYG_047-9a>
之可也(闕/)　　　　入中都列屬西府而出¶入省掖從
容宰輔之間耶除命一出衆論必駭臣不¶敢避怨為人
禁害使後之士有以懲戒覆車之轍而¶修為君子之歸
也辟猶虎豹豺狼當放之於深山廣¶谷之中若置之苑
囿則騰擲圏檻不可復制矣所有¶錄黄臣不敢書行取
進止¶
　　　繳余堯弼職名劄子(閏月十四日當/日御筆依奏)¶
臣准中書門下省送到錄黄一道信州奏左中大夫¶余
<pb:KR4d0261_WYG_047-9b>
堯弼為筋力衰憊不敢久竊祠禄乞守本官致仕¶閏十
一月十三日奉聖㫖復龍圖閣學士致仕令臣<md:KR4d0261_SBCK_047-8a>¶書行者
臣伏見章俊因致仕復龍圖閣學士言者論¶列併與汪
勃宋樸而奪之今纔數月爾堯弼復託疾¶請老亦得此
職夫老龍之去端明一間耳異時執政¶無瑕而退僅得
端殿豈有積愆久廢之人一命遂居¶六閣學士之首者
此除若行則同類者又將羣起而¶不可遏在秦檜時堯
弼以臺諫而為鷹犬坐政事堂¶而伴食其無用而易制
<pb:KR4d0261_WYG_047-10a>
葢勃俊一流人也今勃俊失¶之於前而堯弼得之於後
一予一奪有損陛下總核¶之政是使齷齪之士知可以
竊位於一時而不妨叨¶榮於末路則隳喪名節争巧宦
以希進矣所有錄黄<md:KR4d0261_SBCK_047-8b>¶臣不敢書行取進止¶
　　　繳莫汲計議官劄子(閏月二十四日次日/御筆改幹辦公事)¶
臣近於今月十二日以莫汲除樞宻院編修官嘗論¶其
謀殺趙令衿之罪具劄子封駮即䝉御筆依奏繼¶有沈
介薦章稱其智畧縱横才力明敏乞授一光州¶差遣或
<pb:KR4d0261_WYG_047-10b>
制置司職任使之招諭皇甫倜餘軍及収復¶光州伏覩
御筆莫汲可差充沈介屬官至二十日執¶政批㫖却作
勘㑹湖北京西制置司合差參議官二¶員奉聖㫖莫汲
差充計議官候立功效日陞擢所有¶莫汲過愆臣不復
縷數以凟天聴但汲元係左從事<md:KR4d0261_SBCK_047-9a>¶郎坐罪編管化州更
大赦放令逐便臣取㑹吏刑部¶赦後即不曽叙復元官
自用兵以來有都督府樞宻¶督視府江淮宣撫司荆襄
制置司川峽及兩淮宣諭¶司若宰執開幕府則從官作
<pb:KR4d0261_WYG_047-11a>
參贊其他官屬則有參¶議多係卿少郎官及曽歴監司
郡守者為之其次則¶有幹辦公事准備差遣應是選人
只作准備差遣近¶嵗莫汲在虞允文制置司亦是准備
差遣今忽超躐¶常制新立官稱聞者驚異其事闫來臺
諫彈擊給舍¶繳駮之人未嘗隨踵収用或有他時澡濯
而起者其¶初必與降等差遣葢示洗垢棄瑕之漸今汲
因臣封<md:KR4d0261_SBCK_047-9b>¶駮反升等創置官名以寵之又許以他日陞擢
則臣¶語言妄發實有不合封駮之罪雖䝉聖度優容臣
<pb:KR4d0261_WYG_047-11b>
實¶何顔尚居禁掖臣等侍朝殿乞對已三日居家自訟¶
不敢入省欲望聖慈特賜黜責庶㡬後日居兩省者¶不
敢輕議朝廷用人得以懲戒冒犯天威臣不勝戰¶汗之
至取進止¶
　
　
　
　盤洲文集巻四十七

<pb:KR4d0261_WYG_048-1a>
欽定四庫全書
　盤洲文集卷
