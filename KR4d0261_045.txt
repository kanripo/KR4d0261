# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:00.909249
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 45
#+PROPERTY: FILE SB04n0459-045盤洲文集-卷第四十五.
<pb:KR4d0261_SBCK_045-1a>¶
盤洲文集卷第四十五¶
　　章奏五¶
　　　乞出第一劄子(十一月十六日)¶
臣聞棟楹楶梲材之大小不齊者&KR0002;梓人以棟爲楶¶
以梲爲楹則覆壓之患當在朝夕聖主用材顧豈梓¶
人之比然此言雖小可以喻大臣蕞爾疲駑自㓜以¶
綴文爲業志在塵&KR0060;一第而巳不自意留落之後誤¶
叨眷知擢在華近&KR0002;使之掌制代言自視猶可勉強¶
今承人之乏遂超邇列而使之謀王體断國論天下¶
之人皆謂不勝其任黽勉數月曽無㳙埃之&KR0024;直情¶
<pb:KR4d0261_SBCK_045-1b>¶
徑行浸積仇怨内之旣不能識抜實材使之穆穆列¶
布以助成勵精之治外之又不能消弭姦究致令民¶
弗奠居而無鉏治之䇿揆之漢法當在石慶切責之¶
科儻或強顔患失則誤國之罪誅之無益伏望陛下¶
推天地之大恩憐斗筲之無用曲賜保全許臣上印¶
綬而去庻幾不妨賢者之路干冒威顔臣無任(奉御/筆降)¶
(詔不允不得/再有陳請)¶
　　　第二劄子(十七日)¶
臣昨早具劄子乞解機政跼蹐踰夕未聞天旨不避¶
斧龯再輸情悃㐲念臣一介疵賤&KR0004;無致君澤民之¶
<pb:KR4d0261_SBCK_045-2a>¶
學仕於州縣米鹽靡宻畏簡書理獄訟尚猶少有所¶
長今驟居髙位掌樞獨乆而政路賛襄上無台揆軍¶
國重事豈非材嘗試之地小智曲見乖繆浸彰加以¶
心力凋耗事至輒忘&KR0002;視䕃空餐不能知難而退則¶
罪愆日積將不可赦伏望睿慈察其不逮賜之歸田¶
則未淪溝壑之前皆銜恩之日月洊瀆宸嚴臣無任¶
戰灼俟命之至取進止(奉御筆再/降詔不允)¶
　　　第三劄子(十八日靣進)¶
臣比殫誠悃冒犯咫顔傴拜恩私再降温詔銜感之¶
&KR0055;淪胥心髓伏念臣踈逺&KR0115;頑孤立無援偶因清燕¶
<pb:KR4d0261_SBCK_045-2b>¶
浸簡宸𠂻擢之禁途馴至政地奏啓之際毎蒙嘉奬¶
臣受陛下之知不爲不厚常謂粉身糜骨不足圖報¶
夫犬馬尚能戀主顧臣豈應輕爲去就以忘陛下隆¶
天厚地之恩但以臣材&KR0560;&KR0310;淺智識蒙昧旣無嘉猷¶
逺畫可以振起治㓛而不量其力欲抑僥倖以奉陛¶
下正紀綱守法度之訓所慮積日累月寖招衆𢙣進¶
無所&KR0024;虚&KR0018;使令此臣所以日夜恐懼不安其位傾¶
𤁋肝鬲兾回天聽伏望聖慈曲賜矜允三瀆嚴威死¶
有餘罪臣無任戰灼悸汗之至¶
　　　辭免除右僕射兼樞宻使劄子¶
<pb:KR4d0261_SBCK_045-3a>¶
臣伏蒙聖恩除臣尚書右僕射同中書門下平章事¶
兼樞宻使特降中使宣押臣赴都堂治事臣聞命震¶
驚罔知所措&KR0060;以人主居崇髙之位一日萬幾獨以¶
論相爲職盖用人賢否𨵿國重輕繫民休戚非百執¶
事之比必有&KR0018;王佐之材隆巖右之望者斯能副眷¶
注之意古之人居畎畒之中樂堯舜之道其尊主庇¶
民之業皆素定於胷次故逹而在上發其緼蓄可以¶
使是君爲堯舜之君使是民爲尭舜之民㓛烈著於¶
當丗名譽垂於無窮&KR0002;是則居其位食其禄仰無所¶
愧俯無所怍如臣者翰墨腐儒断無它技智效一官¶
<pb:KR4d0261_SBCK_045-3b>¶
猶懼不及乃使之代天理物其覆餗可日月兾制命¶
旣傳群聴巳駭伏望¶
陛下曲回淵鑒洞察赤情圗任人英勿嫌反汗庻幾¶
微臣得逃非據之大譴不至重爲天下後丗之所詆¶
訾干犯天威臣無任¶
　　　乞薦舉監司郡守劄子(十二月十六日)¶
臣聞内治之急在乎官得其人今州縣之間儻監司¶
郡守皆賢則職事修舉下無蠹弊属吏之能否如鏡¶
燭形無所逃隱自數年以來非不開薦舉之路而風¶
俗未變挾私勝公干請奔競曲爲題目剡章所譽非¶
<pb:KR4d0261_SBCK_045-4a>¶
其親舊則是蒙恩託契之家或甲乙宛轉更相酬報¶
名爲公薦多是私心故薦牘雖交於公車有司亦視¶
爲文具置籍中書未嘗舉行臣以駑下偶&KR0024;台輔之¶
闕見識不明聞聽不廣逺近人材臣不能知其一二¶
&KR0002;賢者退而家食仕者不稱其職臣則有罪欲乞令¶
侍從臺諫兩省官舉風力堪爲監司吏能堪爲郡守¶
者各一人三衙知閤舉材武可守邊者一人舉而不¶
實甘坐其罪俟舉牘旣集臣與同列采其名實相稱¶
者一一除授或未有窠闕則簿録以待有闕日先除¶
各於除書内稱列所舉者姓名它時&KR0002;有治行著聞¶
<pb:KR4d0261_SBCK_045-4b>¶
則乞推進賢之賞&KR0002;所舉之人或進對不稱旨或爲¶
臺諌論列或爲監司案劾或爲百姓訟訴驗治有&KR0250;¶
隨其罪之大小具舉者姓名取旨必罰&KR0002;宰執徇&KR0059;¶
隱而不奏者亦乞懲戒庶幾實材輩出振起治㓛天¶
下幸甚取進止¶
　　　以霖雨乞罷政第一劄子(乾道二年三月)¶
臣伏見季春之月天多隂晦而盛寒如冬大雨仍降¶
𧖟麥秧苗俱有損壞仰軫聖慮致於玉食頻去葷味¶
爕理如此罪將安歸而又僕僕祈求羞對輿皁儻或¶
患失不去必致人言伏望睿慈特賜譴絀庶幾可以¶
<pb:KR4d0261_SBCK_045-5a>¶
調玉燭而格豐年干冒宸旒臣無任(御筆霖雨稍多/未至有害於𧖟)¶
(麥降詔不&KR0098;不/得更有陳請)¶
　　　第二劄子¶
臣以斗筲之資&KR0060;台輔之位夙夜危懼莫知逃責之¶
計渉春以來常隂爲沴禱笁宫以迎&KR0394;像放房緡而¶
蠲門稅一見至再矣爕調無&KR0250;靡所錯躬上之則使¶
太官屏常珍而進&KR0188;饌下之則使農夫紅女懷耕織¶
之憂臣之罪多矣隆㤙天覆不即䇿免臣上章自劾¶
拱聽威命而宸札矜容　置嚴譴降詔之訓異於常¶
典銜感隕越不欲自赦伏懇聖明施行漢法罷遣歸¶
<pb:KR4d0261_SBCK_045-5b>¶
田圖任異材俾熈帝載則和氣可召啓證可消矣干¶
觸天聽臣無任戰　待罪之至¶
　　　再乞罷任劄子¶
臣材劣能下無足算録誤叨眷知超居宰揆力小任¶
重自料必致㒹隮比以&KR0075;雨爲害抗章請罪仰蒙聖¶
恩拊以温詔今早再𤁋誠懇又勤天奬使之安職公¶
議不貸遂玷霜簡仰&KR0018;陛下使令之意雖九死無以¶
塞責伏望睿慈令臣解罷機政以聽譴罰之命干犯¶
咫威臣不勝震灼之至¶
　　　辭免觀文殿學士第一劄子¶
<pb:KR4d0261_SBCK_045-6a>¶
臣伏聞已降制命特授臣觀文殿學士提舉江州太¶
平興國宮任便居住臣驚傳恩旨感涕横臆伏念臣¶
不材無取誤蒙簡拔輔政旬月曽蔑&KR0024;報孤&KR0018;任使¶
浸積過諐竄流遐逺乃法之冝豈期優㤙曲垂軫䘏¶
使之奉祠還郷已爲大幸書殿隆名所以寵老臣碩¶
德之去豈凡庸罪戾之人可以叨此非常之渥&KR0002;或¶
冒處益重疾㒹伏望聖慈特賜追寢庻使危蹤免抵¶
大譴干犯宸嚴臣無任■■■■之至¶
　　　第二劄子¶
臣伏准閤門降制告一道■■■■(云云)臣仰窺制¶
<pb:KR4d0261_SBCK_045-6b>¶
命感涕交流伏念臣&KR0060;位台衡秋毫無&KR0024;小器&KR0313;滿¶
福過災生罪愆旣彰難逃清議儻非聖明憐惻則尸¶
諸兩觀未足塞責臣自聞寵渥巳𤁋懇辭跼蹐至今¶
未蒙追寢夫書殿美名真祠優禄皆非臣所當得&KR0002;¶
或貪居冒受則大譴大何益重㒹覆伏望聖慈特賜¶
處分所有告命臣未敢祗受¶
　　　辭免知紹興府第一劄子¶
今月二日伏准&KR0589;到尚書省劄子七月十八日奉聖¶
旨除臣知紹興府臣跽聞寵命不勝戰兢伏念臣材¶
力緜薄智術乖踈比自入朝獨叨眷遇超居宰揆爕¶
<pb:KR4d0261_SBCK_045-7a>¶
理無㓛百謪旣&KR0313;罪當竄殛聖恩寛大委曲保全奉¶
祠還郷&KR0138;踰兩月敢謂軫記不忘即加選用捫&KR0109;感¶
泣何以論報念稽山宻拱行闕實惟雄藩豈伊罪戻¶
之餘可堪師帥之任伏望聖慈改授真材用恊群議¶
免使孤蹤重罹顛沛干冒宸嚴臣無任隕越俟命之¶
至¶
　　　第二劄子¶
臣近具奏劄辭免知紹興府恩命今月二十二日准¶
都進奏院遞到詔書一道伏蒙聖慈降詔不允者臣¶
伏讀聖訓感涕交流伏念臣踈庸之資嘗試無&KR0250;狼¶
<pb:KR4d0261_SBCK_045-7b>¶
狽去國方此省愆宸眷不遺屢垂簡記亟加&KR0734;拭付¶
以大藩仰惟天地之隆恩即當聞命而引道載念陪¶
京之重夙稱謀帥之難而臣聞望素輕譴何未乆&KR0055;¶
虞曠敗復累生成輒𤁋愚𠂻洊干洪造伏望睿慈憐¶
其無用許令依舊奉祠庶休田里之居𫉬享治安之¶
樂所有恩命臣未敢祗受干犯天威臣無任感戴戰¶
懼俟命之至¶
　　　除紹興第一手劄子(八月四日)¶
臣入朝二年居輔弼之官十閱月以駑鈍無用之資¶
識不足以燭微才不可以任重獨蒙陛下眷知異等¶
<pb:KR4d0261_SBCK_045-8a>¶
寛其不逮之罪温顔殊禮常賜稱奬臣殫智竭誠亦¶
欲盡死以報柰何福過灾生招致人言上惑聦聴聖¶
恩寛大不忍竄逐使得以祕殿真祠優㳺里閈臣方¶
懼叨縻廪稍無所云&KR0024;豈意簡記之隆付以近鎭驚¶
懼感泣不可具言巳𤁋忱誠懇祈寢免臣犬馬戀軒¶
之情雖食息不敢忘隆天厚地之恩但以得罪去國¶
不敢以奏牘輙至冕旒之前今者旣蒙睿慈再加収¶
用故敢略披梗槩臣螻蟻賤微銜戢恩渥何以圗報¶
干犯宸嚴臣無任戰懼之至¶
　　　第二劄子(八月二十二日)¶
<pb:KR4d0261_SBCK_045-8b>¶
臣近貢免牘　扣九&KR1377;伏蒙天慈賜之温詔臣素叨¶
眷遇之異仰惟選用大恩便當即日上道特以㑹稽¶
近藩衆所指目而臣罪譴之餘去國未幾&KR0002;或貪榮¶
疾趨必致重遭譏詆輙敢稽留詔命復布悃誠巳別¶
具奏劄乞賜施行伏望聖慈察臣愚&KR0454;赦其再瀆之¶
罪臣干犯宸嚴不勝戰懼之至¶
　　第三手劄子¶
臣比辱誤恩俾守輔郡荐殫誠悃弗𫉬俞旨不敢重¶
干威聽巳祗拜告命取信州路自衢入婺迤邐到越¶
謹具奏禀伏乞睿照¶
<pb:KR4d0261_SBCK_045-9a>¶
　　　第四手劄子¶
臣今月二十一日准省劄奉聖旨令臣疾速前去之¶
任臣自叨除命以言者方在要路實有所畏兩具免¶
牘塵紊淵聽仰蒙詔旨不允臣方敢治行偶臣以感¶
冷卧疾稽留數日遂至再勤聖訓臣已即日就道㐲¶
望睿慈特賜原赦¶
　　　到任手劄子¶
臣叨拜恩除去■城不逺天日在望犬馬結戀之心¶
非不願一瞻清光少殫懇悃蓋以人之多言必有譏¶
議故不敢陳乞過闕今已到越視事唯知鞭䇿駑鈍¶
<pb:KR4d0261_SBCK_045-9b>¶
庻幾少副任使之意瞻望闕庭臣無任感恩激切之¶
至¶
盤洲文集卷第四十五¶
