# -*- mode: mandoku-view -*-
#+TITLE: 盤洲文集
#+DATE: 2015-09-23 10:23:23
#+PROPERTY: JUAN 30

<md:KR4d0261_SBCK_029-11b>¶<md:KR4d0261_SBCK_030-1a>¶
<pb:KR4d0261_WYG_030-1a>
欽定四庫全書
　盤洲文集巻三十¶
　　　　　　　　　　　　　宋　洪适　撰
　　記一
¶
　　　分繡閣記¶
浙河以東曽岡峭岑盤深複陸出㑹稽道天姥百有¶餘
里財得夷曠之地十有五頃以為天台郡郡踐山¶作郛
而餘麓及屹立崖石廢不可廬者亦十一二故¶官寺民
<pb:KR4d0261_WYG_030-1b>
區鮮鉅麗之所(缺/)　　中(缺/)州始有以員外¶置者僑宇
城之巽隅距黄堂七百步而贏其職業之¶商讞僚類之
謁請吏抱文書袂屬囂(缺/)隘蹊間舉不¶以為便廼徙幕
曹之舍為今所居與二員相東西焉<md:KR4d0261_SBCK_030-1b>¶然規恢下窄榮(缺/)
埃墨無復高明顯爽之觀獨東偏¶有地斗大叢榛委甓
蚓虺所潛前㳂後仍指為棄壤¶則薅刜輦治培基建閣
以夏四日課材閱月而斤斧¶論功其高四尋衡袤二十
有七尺南北不及者九之¶一羣山縈環垂光獻狀故以
<pb:KR4d0261_WYG_030-2a>
分繡名推去冗牘登臨¶領略則巖姿之西峙煙(缺/)　采
之隠見每與意㑹舉¶杯屬客則琴歌奕思恢乎其有樂
地閣之下對植美¶竹以清閟目其堂後穿小池可容萍
藻則又為舞漪¶之亭或曰人在天淵間以百年為須臾
况宦㳺弗常¶席甫煖而趣代今子來旬歲矣又如是而
去何以兹<md:KR4d0261_SBCK_030-2a>¶閣為語之曰人能無以一生為寄則澡濯心
胸期與¶前英聫横能無以一官為不久則黽勉盡意必
有以¶美其政予年少質下若乘鴈雙鳬雖去來無重於
<pb:KR4d0261_WYG_030-2b>
邦¶人然吾身朝夕於斯抑欲自適其適耳¶
　　　台州添差通判㕔壁記¶
天台之為郡環山枕海壤僻民愿牒訴簡少輸調有¶常
平時從容見謂無事故分曹授政絶贅冗者中興¶以來
彯纓之士(缺/)　　　　　率三四輩員外置者¶無郡邑
不有紹興二年是邦(缺/)　治中凡五易而某¶至被命遲
期者後復(缺/)　則兹員之設将踐武不廢<md:KR4d0261_SBCK_030-2b>¶廼裒稡名氏
官秩去來龕石壁間而係之言曰昔昌¶黎韓公嘗謂邑
<pb:KR4d0261_WYG_030-3a>
丞貳令位偪而嫌文書視成一不敢¶省有公負復歸尤
焉曽主簿尉之不若丞於郡者亦¶然厥有不蹈其中萎
(缺/)　事事慢民戚休貪殘放手¶漫不孰何曰此太守職
也吾何干夫是之謂負官否¶則錚錚表襮召權市威上
下相高矛楯崖異吏不確¶其承民情不得直夫是之謂
越位負其官越其¶位又不可然則奈何曰能使官不負
位不越清其心¶以求其平視著令唯謹外是而議夫何
知之有
<pb:KR4d0261_WYG_030-3b>
　　　耕穫齋記<md:KR4d0261_SBCK_030-3a>¶毘陵王德强宅於賈山有年矣一日掃其室擁書數¶千
卷自娯其中命之曰耕穫齋作書抵予為之記予¶曰有
千金綺襦之子未勝衣而擊鐘鼎食旦歌夕飲¶目耽乎
錦繢耳習乎絲竹摴蒱棊博一瞬百萬菽麥¶且未之辨
况知稼穡艱難也哉則學耕文穫之㫖又¶何足以語之
子以儒名家而托廬饒曠之野火耘水¶耨鉏耰錢鏄之
勞固飲(缺/)　　　之矣予尚奚言雖然¶百畝之田一夫
<pb:KR4d0261_WYG_030-4a>
荒之及計其積庾則或相倍蓰非腴¶确不同雨暘之私
也繇其人之力不力爾六經百氏¶之書五帝三王十有
五代之史人得而誦之至於發<md:KR4d0261_SBCK_030-3b>¶為辭藻則渾雄遒麗骩
骳蕪近不翅天冠地履者亦¶問學之有淺深而已今子
知所以名其居則知所以¶潛其心知潛其心則必有以
美其身異時舒紳鳴佩¶而軒眉金門玉戺之上人目曰
此王氏子德强也德¶强勉乎哉¶
　　　䖍州重建教授㕔記
<pb:KR4d0261_WYG_030-4b>
國家立天下學校置教授即周師氏漢愽士唐文學¶之
職所以化民成俗傳道受業者也然或以官冷吏¶責所
不加嗜閒狃媮漫弗訾省官之設豈端使然哉¶今郡邑
從事掾雞三嘑率治冠理笏奔伺太守賓舍<md:KR4d0261_SBCK_030-4a>¶守出黄堂
上謁者導之進乃僂而趨前屏氣危坐以¶其職次起白
請守借之色辭則舒舒自賀否則背芒¶股弁且受譙問
惟郡教授泊然家居間一造詣坐上¶坐衆皆並廡羅出
(缺/)　　教授呼(缺/)　　退各庀其¶局弄刀筆了錢穀獄
<pb:KR4d0261_WYG_030-5a>
訟之事林林綜綜終酉未休教¶授乃對諸生泳周孔之
道稽治忽商文章凡塵坌俗¶猥一不我濁禮之優職之
清如此故咨擇不歸吏部¶歸宰相䖍在江西為一都㑹
舊有學泯於兵火閱數¶年始克像先聖先師而殿之齋
房以列而校官僑處¶生師風馬不接時胞人之共羞則
連衽占位庠聲序<md:KR4d0261_SBCK_030-4b>¶音不絶如綫永嘉薛君甫至疚然念
之二千石其從¶兄也一日召匠慮材作崇閣以閟宸奎
遂飭其餘為¶廨於學之左門牆言言曰㕔曰寢不詡不
<pb:KR4d0261_WYG_030-5b>
陋君乃啓¶便户日抵學廬合疑祛蔽不殆益奮朝廷嘉
之再命¶使留其秋郡貢士二十有二人𨽻學者居什九
邦人¶譁言薛先生誘掖成効如醫起疾如卜斷休咎各
少¶長相勵願為薛門弟子君既久於官秀民長才益孚¶
其教酌道廸徳風變習俗遂之者义将輩出異時名¶章
貢為多士之地者實基薛君¶
　　　蟄寮記<md:KR4d0261_SBCK_030-5a>¶子洪子囚故山累年葺一室地不丈闊自先秦古書¶壺
<pb:KR4d0261_WYG_030-6a>
史貝編稗官之叢説騷人之筆語匝然甲乙整籖¶繙帙
味之有餘樂間則&KR0734;几焚香手揮絲桐作文王¶宣父之
操移軫易調聲與心逺蜷跼蠖屈而志翔雲¶霞之上嘗
勌而假寐有羽人過我而問曰聞子久蟄¶一室良苦子
知蟄之説乎鴈蟄於夏燕蟄於社蛇龜¶之屬於冬狐鼠
蟄於晝爵蟄於昏龍蟄於神麒麟¶鳳凰蟄於王者之明
聖合浦之珠蟄於吏之貪夏蟄¶者秋而賓冬蟄者春而
靈亂而蟄者治則見貪而蟄¶者亷則出在天則月朝遇
<pb:KR4d0261_WYG_030-6b>
日而蟄雪遇暑而蟄雨以<md:KR4d0261_SBCK_030-5b>¶虹蟄露以霜蟄雷電與蛇龜
之屬同其蟄其不蟄也¶有光者愈赫有聲者愈谹其於
人也夏之衰伊尹以¶耕蟄周未興吕望以漁蟄越已霸
范蠡以扁舟蟄漢¶儲定而四老蟄禄足而二疏蟄客星
動而子陵蟄三¶徑荒而淵明蟄使申商生成康之時其
法蟄矣淵雲¶生漢高之時其文蟄矣晁桑生於貞觀其
利蟄矣王¶魏生於天寳其諫蟄矣故六王畢而儀秦蟄
其辯玉¶關閉而臧宫馬武蟄其勇漁陽猘而太真蟄其
<pb:KR4d0261_WYG_030-7a>
色同¶光蝕而新磨蟄其技蓋雷不蟄則災龍不蟄則醢
文¶士不蟄於西京之初則溺其冠利口不蟄於貞觀諌<md:KR4d0261_SBCK_030-6a>¶舌不蟄於天寳則戮予曰僊之言蟄大矣僕冒憲拓¶落
不能共億其嬪息啼號飢凍之聲閧如也同時朋¶儕耀
華簮峨高軒滚滚於榮涂故姻連宗屬亦姗笑¶相蔑僕
於是退而潛焉蟄吾耳則啼號之聲不接蟄¶吾心則姗
笑揶揄之事不競蟄吾目則簮之華軒之¶高不覿也羽
人濫嘘子洪子遂寤紹興庚申記
<pb:KR4d0261_WYG_030-7b>
　　　息菴記¶
蟄寮居士覲親真陽州小而鄙無一略可人意聞浮¶屠
氏有希賜者釋其流竺貝所譯南祖北宗所傳整¶整在
胷抱嘗鳴法於州之報恩今潛於洸口矣故道<md:KR4d0261_SBCK_030-6b>¶場之南
有所搆小庵門踵之洸江來前汪洄迤折嘉¶山羣侍左
盤右踞旁睨崇木清隂襲人為之躊躇移¶時後一月丹
下畨禺(缺/)　　山椒有士人提一僧頄¶面敝衣方羊林
下即之為誰曰希賜與之語始印所¶聞曰吾結茅英山
<pb:KR4d0261_WYG_030-8a>
将老焉異日寂滅又将㙮焉名之¶曰息可乎居士曰師
欲息其身如槁木者耶抑欲息¶其心如死灰者耶将消
揺放曠草衣木食以息其生¶耶抑端坐長徃使門弟子
鳩骸甃卵以息其死耶如¶曰息身是身是幻如曰息心
無心可息日月徃來不¶能持久何以息其生風至葉脱
水靜漚散雖以遺體<md:KR4d0261_SBCK_030-7a>¶飼飛走可也賜矍然起曰善哉庵
後有石壁立吾将¶刻兹說居士曰菴可息也石可刻也
菴可毁也石可¶賀也
<pb:KR4d0261_WYG_030-8b>
　　　漱汀軒記¶
彭門鄭茂老尉吉水得告逆婦見予於鄱陽夷豁有¶氣
概言緒緒可繹嘗曰吉水之俗嗜爭而易殺人縣¶郭束
車航之湊凡四方近逺行商逃征於公率遵捷¶岐覦夫
搖心故穹林複谷猘為盜藪乃敢横刃森挺¶與官軍角
抗而保比壤遂緜嵗月賖刑故朝家調尉¶叅用武人恬
於安未以葺飾為懐吾嗣掌之十月渠<md:KR4d0261_SBCK_030-7b>¶吏受賕覺籍所
居因徙而宇之開軒其旁贑江南下¶逢梗而聲風安浪
<pb:KR4d0261_WYG_030-9a>
夷洲沚獻露鷗鳬鷺□潛泛相嬉¶方吏以牘退餘霞弄
川如澼錦繢吾涓杯獨引不覺¶徑醉漱流嚌甘則輔車
漺然以醒誦東臯子之記哦¶少陵之詩不知㣲官之在
捶楚中也軒受名縣大夫¶與其二三僚過之醆豆齒齒
物約勸贏一辭言曰君¶飲多不亂無灌将軍之罵阮步
兵之放張長史之狂¶謂軒如此豈欲實醉尉耶是夜去
縣百里賊舉民財¶燬其廬斮主人之脛或昵耳以告茂
老起而入若¶将私焉著鞾佩刀䦱後闥上馬從弓劒之
<pb:KR4d0261_WYG_030-9b>
士十輩抵<md:KR4d0261_SBCK_030-8a>¶刼處速炬得明其一二未死者呻轉煙&KR0381;間
猶能手¶其額曰官何來之速也遂口賊氏名盡得其根
株窟¶穴伺尉飲未逸且弗戒不意尉至悉倉忙就執主¶
人既久不出客訊之家人用茂老計紿以醉謝客不¶疑
相夀皆極醉翼日縳賊詣縣具言状令驚且喜曰¶尉豈
真醉也其後予自嶠南歸茂老觴予軒中酒三¶行予匄
徹主人命徹因索水飲研其餘而書之以為¶漱汀軒記¶
　　　知政橋記
<pb:KR4d0261_WYG_030-10a>
聶都之山豫水出焉濫觴它山者又十餘𣲖皆北東<md:KR4d0261_SBCK_030-8b>¶入
於章至贑城西偏兩崖相束衝濤勇甚兹為南北¶孔道
熈寜間始造舟於河後五十有五年當建炎二¶年高陽
公以圖書邃直懐章作藩方時用兵居位者¶逃乏興之
罪它不暇給航敗板缺投步心惕公患之¶呼工師慮材
竹灰釘之屬費直百三十萬郡有舩官¶遂借木於場鬻
朽贍用橋成令過者人輸一錢持以¶二僧居半嵗盡償
所貸耀徳頌美有童謠言更二十¶年水鋸雨蝕橋益腐
<pb:KR4d0261_WYG_030-10b>
折公又來理于此城之東偏隔¶貢水徃來近逺之人日
以數千計檥舩待者鱗如也¶公曰是不籍無限而公擅
津渡之入者乃筭其羡積<md:KR4d0261_SBCK_030-9a>¶之名錢萬者二百復撤橋而
易之為舟三十有四布¶板甚良掖以朱欄治鐵為鎻辮
竹為纜極維縶之固¶其條脩七尋有半廣五之一為亭
凡四橋之心曰卧¶虹其東岸曰利涉其西岸則臨章左
而雙清右合而¶名之曰知政之橋役鵲踴鯨與波上下
人畜重輕如¶由康莊年穀比登不識冦賊冠蓋負販願
<pb:KR4d0261_WYG_030-11a>
出其塗攘¶攘乎憧憧乎未有稠於今者也是嵗實紹興
二十年¶公猥授簡予辭不獲命乃直書顛末而綴以詩
詩曰¶章水揚揚並山北注滛潦建瓴風贊其怒連艦為
梁¶肧胎智慮視漏忽傾淪胥啙窳能仁許公美必専之<md:KR4d0261_SBCK_030-9b>¶前功不棄今又改為汎汎文鷁隨波高低戢翼俛啄¶蝦
魚驚疑月影在川長虹對吸練帨霓裳水仙夜集¶惟昔
盗起路為之棘俾販不蔇雍閼轍跡惟昔行人¶臨流趦
趄懼其一跌腹飽江魚盗今以息橋今以固¶旁午如織
<pb:KR4d0261_WYG_030-11b>
一日㡬度俯首持籌手不能措來牛去馬¶亦得安步繄
公之政有利必興心無川險砥道之平¶有如不信請視
此橋用揭成績附之童謠¶
　　　通天巖記¶
自英州西南行十五里至石角頭山自山麓二百步¶至
山半有洞門冷風襲人雖半春晏温皆挟纊不數<md:KR4d0261_SBCK_030-10a>¶步即
黒束緼㸐火始可入洞之左數石對峙曰菩薩¶曰金剛
神晶彩盪目如沙中星振杖陟嶮竒詭迭露¶其平處可
<pb:KR4d0261_WYG_030-12a>
坐數十百人益深入石小破如盤盂見光¶却出直東又
二百步始大明雙竅穿豁垂蔓揺絲雲¶在木葉間日影
漏入亂石總總所謂通天巖也行前¶復持火過羣石外
厥壤坦然循其石砑然有穴下之¶多龍田皆分塍畛如
綰蛇盤蚪仰視如覆樓閣去人¶不逺其平處復可坐數
十百人撞之坎然如鼉鼔徙¶杖亦鳴意其下必更空洞
其旁一穴類眢井不敢探¶地出碎乳槎牙散亂如䥫滓
曰龍失踐之棘趾窮髙<md:KR4d0261_SBCK_030-10b>¶田有水一丘其下縈石壁有渠
<pb:KR4d0261_WYG_030-12b>
云春夏雍沮不可¶涉自水丘處竇甚隘傴以往列户如
蜂房其頂結乳¶如珠纓如流蘇如裂𤓰如垂蓮如肺肝
四壁如椸上¶衣有紋摺凝於地者如神鬼形如幡幢如
旌纛如帷¶帳如筍如枯木如禽獸如器物多不可名有
冰柱短¶長小大不一有踴石博下銳上如壁遙視之如
水即¶之飲不盈掬捫之如龍鱗旁曰輸蔵石皆稜然巧
非¶追琢有羅漢小像可周以步有石燕逢火輒飛去其¶
幽鏬隠竇莫可窮測予書其石曰有天地即有此巖¶而
<pb:KR4d0261_WYG_030-13a>
生是州官是州與逰子遷客曽無一言標榜之遂<md:KR4d0261_SBCK_030-11a>¶使名
不絓人耳舌吁可歎哉同逰者毘陵邵林宗新¶安董謀
道予之叔光晦弟景徐報恩希賜師紹興二¶十一年二
月二十二日記¶
　
　
　
　
<pb:KR4d0261_WYG_030-13b>
　
　
　
　
　
　
　
　盤洲文集卷三十
