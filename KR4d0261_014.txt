# -*- mode: mandoku-view -*-
#+TITLE: 盤洲文集
#+DATE: 2015-09-23 10:23:22
#+PROPERTY: JUAN 14

¶
<md:KR4d0261_SBCK_014-1a>¶
<pb:KR4d0261_WYG_014-1a>
欽定四庫全書
　盤洲文集巻

十四¶
　　　　　　　　　　　　　宋　洪适　撰
　　内制四¶
　　　賜少保觀文殿大學士充醴泉觀使福國公¶陳
　　　康伯辭免判紹興府不允詔¶
卿道藴䕫龍名參魏邴乆處中而當軸能亮采以惠¶疇
懷赤松之游遂輕元宰享緑野之佚既閲三時睠¶岳狩
<pb:KR4d0261_WYG_014-1b>
之輔藩起巖瞻之舊徳幾禡牙而為重兹擊柝¶之可聞
尚馳稱疾之章未動趣裝之意先一州而後¶天下已有
愧於是言潤九里而福京師豈遂忘於斯¶世即期引道
勿事循牆<md:KR4d0261_SBCK_014-1b>¶　　　賜知樞密院事兼參知政事賀允中乞依舊¶致
　　　仕及還納前後錫賜恩數不允詔¶
卿夙鍾踔絶之材内抱經綸之志鍼膏肓於泉石惠¶然
肯來訪謀謨於廟堂酌焉不竭政賴同寅之助庶¶圖再
<pb:KR4d0261_WYG_014-2a>
造之勲又欲挂冠曽不暖席豈朕尊賢之禮有¶所未至
而卿致主之道亦不克終勿輕去就之懷有¶負倚毗之
意¶
　　　賜左僕射湯思退辭免都督江淮軍馬不允¶詔¶
夫有文事必有武備孔子所以克齊無智名而無勇<md:KR4d0261_SBCK_014-2a>¶功
張良用之興漢雖戰陣不逮瑚簋之學而籌䇿自¶髙帷
幄之中顧方畧之何如豈儒術之無益卿臨機¶有斷燭
理甚明已能制勝於兩楹何憚啟行之十乗¶惟善致君
<pb:KR4d0261_WYG_014-2b>
者必欲立事恐不知我者謂之辭難宜畧¶撝章以圖成
效¶
　　　賜少保崇信軍節度使趙密辭免落致仕權¶殿
　　　前司職事不允詔¶
昔馬服善兵能成閼與之績營平雖老不憚金城之¶行
以卿乆䕶周廬屢專勇爵必能追於鼻祖尚有志¶於膚
公迺出異恩俾還舊服無謂挂冠之後遂忘持<md:KR4d0261_SBCK_014-2b>¶㦸之忠
其體眷懷勿拘辭避
<pb:KR4d0261_WYG_014-3a>
　　　賜太傅寧逺軍節度使醴泉觀使和義郡王¶楊
　　　存中辭免同都督江淮軍馬不允詔¶
朕留神以治軍政拊髀而思古人命丞相以董師將¶展
百籩之餞有元戎而共服更增十乗之光卿甲令¶稱忠
太常紀績閎茂深逺洞龍弢應敵之機福艾竒¶厖得虎
頭肉食之相當兵革未能休息豈英傑可以¶韜藏謀上
將以貳元台賢長城而開大府幾萬全之¶良䇿成七徳
之畯功渙命已行謙辭勿講
<pb:KR4d0261_WYG_014-3b>
　　　賜左諫議大夫淮西宣諭使王之望辭免參<md:KR4d0261_SBCK_014-3a>¶知
　　　政事不允詔¶
卿乗駟馬車入蜀十年之間徧持使節兵民疆場之¶事
無逺近巨細皆知之而學可以伸其志文可以暢¶其説
材可以任重致逺謀可以見微炤隠邦家之傑¶君子之
光也諭指淮壖邊備其設奏函鼎來輟食嘉¶嘆與其外
治於軍政不若歸協於廟謨蔽自朕心躋¶之兩地夫君
臣遇合千載一時趣裝亟來勿執謙槩
<pb:KR4d0261_WYG_014-4a>
　　　賜吏部侍郎淮東宣諭使錢端禮辭免兵部¶尚
　　　書都督府參贊軍事不允詔¶
夫能折衝者君子之謀不避難者忠臣之職卿受任<md:KR4d0261_SBCK_014-3b>¶撫
邊悉心盡慮城隍兵甲芻粟之事處之善矣朕以¶交鄰
之始將帥之心未一故建督府以重其權命爾¶為大司
馬以贊之庶幾制勝定功舉無失䇿再三稱¶疾朕何望
焉¶
　　　賜左僕射湯思退乞罷機政不允不得再有¶陳
<pb:KR4d0261_WYG_014-4b>
　　　請詔¶
大丞相所與朕决中外之計以身為天下安危者也¶君
臣之間無纎芥猜嫌何為連章直欲歸印朕焦心¶勵精
内修政事遏衝固圉外治軍旅以文武二柄剸¶屬任一
相庶幾邇安逺肅奠枕于京使朕仰有以奉<md:KR4d0261_SBCK_014-4a>¶慈闈之歡
俯有以遂元元之樂則卿亦有無窮之聞¶也夫忠臣在
甽畝猶不忘其君卿圖回廟堂任重濟¶難勞亦至矣無
謂大雅保身而輕為此去就也
<pb:KR4d0261_WYG_014-5a>
　　　賜左諫議大夫充淮西宣諭使王之望再辭¶免
　　　參知政事乞宫觀不允詔¶
卿稟川嶽之暉有公輔之器英名擅乎中外奥學達¶乎
古今經武整軍憂遂寛於旰食料敵制勝明蓋察¶於秋
毫既强本以折衝能運籌而合意俾參大政冀¶展壯猷
有徳進則朝廷自尊詐謀斯寢真儒用而天¶下無敵治
效可成其報非常之績勿牽至再之請<md:KR4d0261_SBCK_014-4b>¶　　　賜給事中呉芾辭免吏部侍郎不允詔
<pb:KR4d0261_WYG_014-5b>
士君子公耳忘私當官而行烏有親疏曲阿之患然¶三
尺法大為之坊(缺/)非為端人正士(缺/)也爾能養剛¶大之
氣素擅直方之名甫入東臺正賴糾駮輔臣有¶連必無
偏黨援此再疏(缺/)甚力朕亦不欲使汝破¶律造端也小
(缺/)雖髙抑汝要路夫何辭之有¶
　　　賜參知政事王之望辭免督視江淮軍馬乞¶致
　　　仕不允詔¶
朕以境土分裂宿憤不攄顧瞻中原未甞一日忘於¶心
<pb:KR4d0261_WYG_014-6a>
仰稟慈謀俯從廷議屈意尋盟固已逆料其不成<md:KR4d0261_SBCK_014-5a>¶也敵
人無厭竟為戎首卿習知邊瑣智畧縱横揆䇿¶運籌吾
見剛者鈞軸之拜所恃有為今禦侮捍衝機¶不容髮非
揖遜捄焚從容拯溺之時以卿憂國之忠¶吞敵之氣必
能執言不復避事視師之命舍卿而誰¶勿淹引道之期
何俟清邊之効¶
　　　賜左僕射湯思退乞罷機政不允詔¶
昔越勾踐苦身焦思圖報强呉謂鎮撫國家親附百¶姓
<pb:KR4d0261_WYG_014-6b>
蠡不如種故舉國政屬之種而使蠡治兵甲之事¶内外
得人終刷㑹稽之耻今強敵尋戈犯我邊鄙雖¶卿受任
董師前有成命念排難圖全在予左右其責<md:KR4d0261_SBCK_014-5b>¶甚大一相
之動(缺/)　易摇非奠枕于京之計也慮之¶再三權其輕
重(缺/)　　　代此行舉棋不定朕則有¶愧委而去之(缺/)
　　　同患之義乎¶
　　　賜湯思退辭免觀文殿大學士不允詔¶
卿再相樞垣忠勞備至塞氛孔熾尚賴畫䇿出竒之¶助
<pb:KR4d0261_WYG_014-7a>
悠然而去朕甚惜之規殿美名所以增衮衣之光¶亦卿
之舊物也過形沖牘豈諒朕懷¶
　　　賜楊存中辭免都督不允詔¶
朕以敵人犯塞師衆在邊欲專總統之權用注安危¶之
意凡我戍役咸聽指麾庶三令五申之明無十羊<md:KR4d0261_SBCK_014-6a>¶九牧
之患以卿老於戎事積有智名必能展於壯猷¶遂克成
於偉績徽草已播輿誦謂宜益肩衛社之忠¶勿講循牆
之避
<pb:KR4d0261_WYG_014-7b>
　　　賜陳康伯辭免召赴陪祠不允詔¶
朕有懷英衮隆顯相於郊禋已播明緡俾復持於國¶秉
兹披前牘難廢細書勿稽命駕之期終覬奉璋之¶助¶
　　　賜兵部尚書錢端禮辭免端明殿學士簽書¶樞
　　　密院事不允詔¶
朕疇咨雋望入贊神機冀攄帷幄之謀用應甲兵之<md:KR4d0261_SBCK_014-6b>¶問
兹披來牘乃徇撝文况當多壘之秋豈是循牆之¶日亟
其承命副我虚懷
<pb:KR4d0261_WYG_014-8a>
　　　賜顯謨閣學士虞允文辭免端明殿學士同¶簽
　　　書樞密院事不允詔¶
朕以敵國阻兵怙强搆惡非有厭難折衝之材者豈¶足
以居本兵之地以卿文而(缺/)武所慮甚長疇昔視¶師决
舟中之勝名已知於江淮草木矣暨使陜蜀臨¶荆襄驅
馳兵間洊開幕府料敵之䇿整軍之術蓋從¶容于胸中
迺稽輿言俾贊宥畫撝章來上非我欲聞¶
　　　賜陳康伯辭免尚書左僕射不允詔<md:KR4d0261_SBCK_014-7a>¶
<pb:KR4d0261_WYG_014-8b>
朕外治邊虞内虚相位區處甲兵之問不勝宵旰之¶勞
望卿之來以日為嵗卿以經邦元老固當與朕同¶憂拯
溺捄焚非規行矩步時也¶
　　　賜參知政事周葵生日詔¶
月律就盈星躔分秀篤生哲輔能攀房杜之名申錫¶恩
朌用介喬松之夀¶
　　　賜吏部侍郎呉芾辭免敷文閣直學士知臨¶安
　　　府不允詔
<pb:KR4d0261_WYG_014-9a>
王城雜五方之民彊凌弱衆暴寡京尹威望不立則¶姦
宄椎埋無復忌憚况有撓其前掣其後者非剛毅<md:KR4d0261_SBCK_014-7b>¶自信
未易以辦治稱也卿屢把麾符威而不猛有興¶利除害
之政有蘇枯摘伏之聲典治吏銓浸耘蠧弊¶彈壓輦轂
直差易耳内閣峻職庸示寵光毋守沖懷¶亟圖善最¶
　　　賜草土沈介辭免特起復原官顯謨閣直學¶士
　　　知鄂州兼鄂岳江黄州漢陽軍沿江制置¶使不
　　　允詔
<pb:KR4d0261_WYG_014-9b>
夫忠孝臣子大節朕豈固欲奪人陟屺之哀而遂廢¶凱
風之詩也蓋公家之事有急于私壼則君子當權¶其重
輕不以報親追逺之情而忘憂國事君之志雖<md:KR4d0261_SBCK_014-8a>¶欲躬曽
閔之行然移孝為忠古人蓋有變禮而不可¶免者今敵
人南侵擾我四鄙襄漢亦交鋒刃惟長江¶上流所以襟
帶東南也思得有文武威風善方畧者¶往當一面庶幾
遏衝禦侮寛我昃食迺建使名俾臨¶沔鄂疇咨中外無
以易卿勉為朕行勿復固避
<pb:KR4d0261_WYG_014-10a>
　　　賜陳康伯再辭免尚書左僕射詔¶
夫天子以論相為職得賢可以永安人臣以憂國為¶心
有疾猶當彊起若濟川必俟舟楫如作室難虛棟¶梁明
良相須今古不易朕猥以菲徳仰承燕謀惟¶我大儒首
陪初政迨兹多事無出舊人雖老成當遂<md:KR4d0261_SBCK_014-8b>¶其燕閒顧内
外適丁乎紛糾所資忠計用集治功况¶宰臣未至而先
除在國朝絶無而僅有宜思注意之¶重勿以卧疴為辭
日冀兼程副予虚竚
<pb:KR4d0261_WYG_014-10b>
　　　賜參知政事周葵乞賜黜責不允詔¶
卿輔朕踰年肅敬有守明於治亂忠無隠情贊襄政¶機
罄竭勞瘁方今内治未舉外㓂孔熾政賴股肱之¶老同
寅協恭計安天下上書引咎是彰朕之未燭也¶勉安厥
位圖所報焉¶
　　　賜敷文閣直學士王剛中辭免翰林學士兼¶給
　　　事中不允仍特免迴避祖諱詔<md:KR4d0261_SBCK_014-9a>¶卿學博古今文摛黼黻有潛藩師氏之舊實儒黨人¶材
<pb:KR4d0261_WYG_014-11a>
之英使之潤色於訓辭可以追蹤於典誥仍司封¶繳所
賴論思兹覽遜章具知冲守謂祖名之相犯在¶官稱而
有嫌惟公義當奪夫私情况王制可屈其家¶禮唐李賀
不舉進士已為韓愈所譏畢士安之居北¶門弗避義林
之諱勿拘撝節即服恩綸¶
　　　賜王剛中辭免改除禮部尚書兼給事中直¶學
　　　士院恩命不允詔¶
昔帝舜之戒伯夷曰夙夜惟寅直哉惟清朕以卿直¶清
<pb:KR4d0261_WYG_014-11b>
之操比方前哲既懇避家諱屈以玉堂之直矣秩<md:KR4d0261_SBCK_014-9b>¶宗虚
位用尊禁聮夫批敕視草而决聚訟之議儒者¶之榮何
以過此往哉惟欽勿復謙固¶
　　　賜周葵辭免資政殿學士不允詔¶
君子達而在上居台輔之位使朝廷尊安遐邇賴福¶名
遂而歸嘯傲丘壑以松竹為藩籬以鷗鳥為朋儔¶進退
俱榮豈不超然有餘裕哉卿望傾後學屢上要¶津遵道
而行不合則去晚陟政地熟聞嘉謨所賴贊¶襄以格上
<pb:KR4d0261_WYG_014-12a>
治而賦歸甚勇指疾錮辭挽之再三不得¶而强規殿美
職厥有彞章成命已朌勿勞謙避¶
　　　賜陳康伯辭免兼提舉玉牒所監修國史提<md:KR4d0261_SBCK_014-10a>¶舉
　　　編類聖政不允詔¶
夫修玉牒之文約金匱之史纂慈闈之政皆國家信¶書
大典垂之不刋非鴻儒比良遷董者未易居其職¶上台
典領厥惟舊矣機務之隙毋以筆削為勞也¶
　　　賜郭振辭免捧日天武四廂都指揮使不允¶詔
<pb:KR4d0261_WYG_014-12b>
十月己夘敵人絶淮始禍我濠焚我盱眙吞噬我楚¶迭
我合肥蹂躪我固始侵掠我舒城䖍劉我臨滁睥¶睨我
六合我師分布於兩路而外禦之功無聞焉卿¶許國盡
忠奮勵士卒搴旗斬將首奏膚功有進死而<md:KR4d0261_SBCK_014-10b>¶無退生捷
音既騰為諸將軍之倡冠職交㦸非曰賞¶功何必撝辭
以遏成命¶
　　　賜陳康伯辭免長男偉節除直秘閣次男安¶節
　　　賜同進士出身不允詔
<pb:KR4d0261_WYG_014-13a>
夫寓直蓬山有登瀛之美列名科籍如折桂之榮要¶路
由此權輿士林之所欣豔卿柱石之老邦家之光¶肯力
疾以造朝見竭忠而憂國顧無優禮可示睠懷¶既給扶
獲上于禁墀故疏寵用霑于子舍蓋祖宗甞¶行之事在
簡牘具存其文荐覽來章力辭異數當勉¶承於恩意勿
固執于撝情<md:KR4d0261_SBCK_014-11a>¶　　　賜沈介辭免權兵部尚書不允詔¶
朕以卿資兼文武材出等夷運籌可以折衝整軍必¶能
<pb:KR4d0261_WYG_014-13b>
固圉畀之名節奪爾倚廬闑外之事則制之專屬¶荆襄
之任舟中之指可掬也仍總江淮之師方邉患¶之未清
顧詐謀之難測勉思至計以解外憂惟兹常¶伯之遷實
允輿人之誦當體艱難之寄勿為傴僂之¶詞¶
　
　
　
　盤洲文集卷十四
