# -*- mode: mandoku-view; -*-
#+TITLE: 盤洲文集
#+DATE: 2015-09-11 13:02:59.880554
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB04n0459-024盤洲文集-卷第二十四.
<pb:KR4d0261_SBCK_024-1a>¶
盤洲文集卷第二十四¶
　　外制六¶
　　　張孝祥復集英殿修撰知静江府制¶
炎嶠分疆八桂獨爲善地有唐重外九牧多用詞人¶
我得良翰可寛逺慮以尓性識超詣學問紛綸抱昻¶
霄聳壑之材利歛咢淬鋒之器廣廷對䇿諸老生莫¶
敢抗衡兩禁代言它學士至於閣筆典股肱之劇郡¶
掌管籥於留都治有能名庭無逋事睠遐萌之未艾¶
咨南伯而匪輕稍還論譔之班徃重蕃宣之寄椎埋¶
或奸法令當去渠魁淄蠹之在州閭盍新軌轍國湏¶
<pb:KR4d0261_SBCK_024-1b>¶
賢立吾不汝忘¶
　　　李珂改官制¶
仕者滿六考有薦者五人然後脫身小選亦可謂難¶
也巳矣爾好學能文甞見推擇便坐賜對詳整可采¶
躋之王官非常典也思我恩渥有以稱之¶
　　　劉芮湖北提點刑獄鄭丙湖南提舉常平制¶
部使者分耳目之寄職有劇易而澄淸之權等耳爾¶
芮恬於埶利論議不阿爾丙材資敏明知民疾苦持¶
節重湖盖未乆也易地而處僉曰允哉或揔岸獄之¶
柄或行歛散之政使人無冤事無弊則惟爾之休¶
<pb:KR4d0261_SBCK_024-2a>¶
　　　張訓通復官制¶
失律喪師罰難苟免眚災肆赦澤所不遺爾乆隷戎¶
行甞劘敵壘治弃甲曵兵之罪巳　嚴誅推息黥𥙷¶
劓之恩稍還舊秩勉圖後效用盖前愆¶
　　　魏彦轉官制¶
山越弄兵騷我嶺表爾控弦擐甲力挫妖鋒解圍禽¶
敵厥功茂焉爰陟榮階書之勇爵益圖忠報嗣有恩¶
光¶
　　　劉淑贈官制¶
爾氣吞群盗履刃登鋒拳勇無前沒身流矢爰加禭¶
<pb:KR4d0261_SBCK_024-2b>¶
典併録遺孤三泉有知朂此恩渙¶
　　　孫諒轉遥郡刺史制¶
群盗蟻聚五嶺麕驚逺聞献馘之音可後踰時之賞¶
爾精忠自奮沉勇無前獨提虓虎之師遂清狡兎之¶
窟卑之州紱夸爾戎旃當令黄木之灣不見緑林之¶
迹益思功效嗣有恩褒¶
　　　吴掞轉五官太府寺丞制¶
太府掌貢賦之貳而頒貨賄于受藏之府盖周之舊¶
官也爾材器莊粹佩服義方萬里侍行西平有子俾¶
丞九寺仍陟五階用増濟美之休且示襃忠之眷徃¶
<pb:KR4d0261_SBCK_024-3a>¶
渉其筆以對恩光¶
　　　吴抦轉五官直祕閣賜紫章服制¶
朕注意元戎逺馳召節晉晝三接未盡襃賞之意爾¶
教忠有訓稱其家兒躐進文階俾直中祕仍錫金章¶
之寵式増綵服之光¶
　　　周夢若母許氏封孺人制¶
朕踆祀紫宮推澤遐邇彯纓仕路者其親九帙則有¶
圭組之榮與夫湯沐之邑所以教天下之孝也爾壼¶
範之賢擇鄰有訓厖眉華髮逢此恩榮用増三釡之¶
歡以彰四德之報¶
<pb:KR4d0261_SBCK_024-3b>¶
　　　莫延廕承信郎制¶
爾弃其故土慕義來歸載嘉忠忱冝有襃異俾躋仕¶
版用示恩榮¶
　　　彭昇貴州刺史制¶
右列以遥郡爲榮非異恩不能到也爾甞扈慈殿積¶
有勤勞寵之州旟冝思忠報¶
　　　王瀹浙西提點刑獄竇敷潼川運副制¶
坤維吾西土也距朝廷且萬里吴中吾駐蹕之所也¶
外臺去天纔尺五朕視其地如户庭視其人之休戚¶
如一身未甞有逺邇之間分道置使厥選匪輕爾瀹¶
<pb:KR4d0261_SBCK_024-4a>¶
甞持閩節有澄清之譽兹用命爾察刑于近畿爾敷¶
甞典蜀郡有平易之政兹用命爾轉漕于舊壤能使¶
民不冤用不乏官不媮吏不蠧則爾之職舉也¶
　　　薛鳯國子正季翔太學録制¶
士不逺千里而來使其漸摩道義循服規矩則表儀¶
之列可非其人乎爾鳯爾翔儒之秀傑其推正心誠¶
意之學以助我長育之教¶
　　　魏吉甫大理評事制¶
孔門髙第片言可以折獄周書有訓兩造然後聽辭¶
爾詳練法令冝列理官欽哉欽哉母寕上下其手¶
<pb:KR4d0261_SBCK_024-4b>¶
　　　凌景夏復敷文閣直學士制¶
朕禮神頌祇巳用上辛之吉滌瑕蕩垢率循令甲之¶
常惟時從臣未獲舊貫爰推茂渥實采僉辭具官某¶
識邃經郛量函德宇出入乆乎中外聲名著乎邇遐¶
重鎮撞牙遏邊衝於尊爼清躔聽履振公道於銓衡¶
頃出多言退休間館兹廣泰壇之澤俾還内閣之班¶
徃服綸恩以需節召¶
　　　資政殿學士湖南安撫使黄祖舜轉一官致¶
　　　仕制¶
輕裘制閫逺馳茸纛之聲方幅叩閽遂露抽簮之請¶
<pb:KR4d0261_SBCK_024-5a>¶
勉從雅志用出襃書具官某識洞眇綿量苞廣博糟¶
粕不膠於𥿄上經綸自得於胷中有嘉憂國之誠屢¶
納庇民之說榮躋樞極陳㤗階六符之經任重藩垣¶
修方伯連率之職正仰折衝之効遽髙知止之風眷¶
此老成閔勞以事増之品秩式寵其歸徃佚郷枌益¶
迎夀祉¶
　　　李如岡磨勘制¶
三年而計群吏若稽陟典之文絫日不離小官獨减¶
從臣之考兹恊銓曹之法實彰名器之公具官某識¶
探道原智優治具司刑禁路鞠茂草于圜扉敷惠藩¶
<pb:KR4d0261_SBCK_024-5b>¶
方美甘棠於南國奉叢祠而通志増華秩而應條徃¶
服恩綸益休廣譽¶
　　　梁俊彦轉遥郡刺史制¶
朕患陟典之濫或■■■公其法自貴近始所以奉¶
三無私也爾蚤齒儒林通於文史典司宫維能勤其¶
官環列序進訓齊有賞州紱之榮與■類等益思忠¶
恪以對光寵¶
　　　周葵封冝興縣子制¶
朕嗣守洪基肇禋紫畤當路寢齋居之日霏雪甚繁¶
曁閟宮朝献之辰隂雲盡解克踆熈事爰布慶條若¶
<pb:KR4d0261_SBCK_024-6a>¶
時舊德之臣冝出明綸之命具官某深忠許國遺直¶
事君非堯舜之道不陳同熈庶績殆筦晏之佐弗及¶
咸仰貴名属三歲之親祠值四郊之多壘建改卜之¶
議能稽　皇祖之成規迓㳙成之休遂展㤗元之大¶
報㑹有燕閒之請莫陪顯相之儀兹舉典章用開爵¶
邑噫致齊侯之胙有考舊聞受宣室之釐敢懐專郷¶
益綏吉履用對恩表¶
　　　王之望封襄陽縣子制¶
朕遵舊規於　二祖變熈事於一陽啓蟄而郊恊魯¶
國騂犧之祀獲獸以饋若漢代白麟之章旣蕆上儀¶
<pb:KR4d0261_SBCK_024-6b>¶
用推慶澤具官某忠規致主壯志絶人闚紫闥而攀¶
台階榮躋四■穆天縡而經國體宻賛萬幾緬惟㳙¶
選之辰實參改卜之議偶休間館莫相明禋兹䟽榖¶
璧之封乃荒菜食之邑噫百神咸秩已格嘉虞之休¶
萬福來同敢懐専鄉之意更綏吉履益對恩煇¶
　　　黄祖舜贈五官制¶
禄賢裦德稽載籍之■■隱惡崇終存有邦之典令¶
若時畯望嘗列輔臣方覽挂冠之章忍聞易簀之語¶
告其居第出此䘏書具官某器局沈深風規直諒傳¶
孔孟聖賢之學入淵騫德行之科卿佐是謂股肱乆¶
<pb:KR4d0261_SBCK_024-7a>¶
運中樞之畫爼豆甞聞軍旅爰分方面之權羽淵忽¶
夢夫黄能長沙果集乎子鵩命之不淑識者咸嗟用¶
増幽壤之榮沓進文階之品尚其不泯歆此猶生¶
　　　劉立等轉官制¶
爾等頃以軍興奔走郵置冝推賞澤用奬勞勤¶
　　　髙郵軍立功人轉官制¶
淮濆之役氛祲盤結爾等或𬒳甲戰野或衘枚攻營¶
第賞襃功咸進階秩益思忠力以對恩榮¶
　　權洮州趙令結妻包氏封令人制¶
爾夫身留異域而王師薄于城下爾能率軍民望風¶
<pb:KR4d0261_SBCK_024-7b>¶
歸義忠壯如是女史所無冝錫令名以開脂澤使妄¶
男子知所媿焉¶
　　　楊貴等轉官制¶
西陲受敵百將同功爾賈勇奮忠斬首捕虜幕府差¶
次冝陟榮階徃服恩光益圖報塞¶
　　　吴益轉右朝奉郎制¶
朕惕奉慈謀光臨寳祚甞覃中外之慶靡分大小之¶
臣具官某接物惠和宅心端栗披尋竹帛知師友之¶
淵原怡飬丘樊玩煙雲之舒卷頃階戚黨蚤綴從班¶
獲逢嗣服之恩實應遷官之典益思謙畏用保寵榮¶
<pb:KR4d0261_SBCK_024-8a>¶
　　　薛良朋進職制¶
人主以八柄馭群臣子奪廢置猶雨露雪霜不可以¶
偏廢也二浙歲悪不入民多菜色朕隱憫流徙食不¶
甘味故坐視不恤如嚞如康祖如宥之者則絀之奉¶
使稱職如訔如&KR3098;者則陟之爾奉行不懈賑捄有勞¶
顧不賞可乎進直河圖尚勉之哉¶
　　　姜詵進職制¶
朕哀凶歲之民&KR0942;殍野之慮捄菑之䇿靡不施行王¶
城之外流亡四集今旣數月矣幸而生存則可以返¶
其田廬有司勞於振䘏者以次取賞寕過於厚所以¶
<pb:KR4d0261_SBCK_024-8b>¶
勸勤事之吏庶幾虖廣我仁民之心也爾閱視賙委¶
不懈厥職道山之署時謂優恩益思其終以稱群論¶
　　韓彦古轉官制¶
日者聚飢民於四郊分官吏禀&KR0673;鬻致醫藥爾攝承¶
民曹實參其事今生者可歸第勞出賞増秩一等以¶
勸後之濟斯民者¶
　　　吴掞駕部郎官制¶
郎位上應乾文爲朝廷華轍爾有列卿寺訓墨未乾¶
躋之司輿時謂異渥所以彰乃父教忠之美也惟爾¶
行安而節和必能恪居厥官以稱朕意¶
<pb:KR4d0261_SBCK_024-9a>¶
　　　閻安中中書舎人制¶
朕考三代以來在兩京最盛文章煥焉可述莫非爾¶
雅之辭號令罔有不臧𥘉無替否之迹追還古始有¶
待髦英具官某學闡丘墳聲諧韶濩决科文陛切直¶
冠夫諸儒掌翰儀曹光焰　夫　輩介然有守卓爾¶
不群自入賢關新學法挾䇿負素者争親平模範¶
躐纓整襟者咸中乎規繩惟禁路之擇材輟師資而¶
爲誥雖出綸出綍欲求潤色之工顧爲紀爲綱尤頼¶
論思之助徃踐厥次時惟休哉¶
　　　趙伯強承信郎制¶
<pb:KR4d0261_SBCK_024-9b>¶
爾父蒙盾援旌殞于行陣録孤之澤所不可遺徃即¶
官聮式思所報¶
　　　葉顒磨勘制¶
八柄詔王厥分爵禄之等三載考績率循法令之常¶
雖列從班必遵彛矩具官某賦材碩大迪德忱恂蚤¶
環轍於官𡵨晚垂紳於禁路秋官断獄議者謂過于¶
張文部典銓時號後有盧李兹因㑹課實應遷階庸¶
出絲綸之襃庶増筆橐之重徃祗茂渥益廣休聲¶
　　　劉儀鳯磨勘制¶
設六卿之官是爲邇列考三載之績盖踵前規若時¶
<pb:KR4d0261_SBCK_024-10a>¶
禁宻之臣亦限吏銓之柄具官某淵原種學典雅摛¶
詞自揮翰於南宮即主盟於北苑司馬掌九伐之法¶
厥有㢮張太史成一家之言正資筆削兹因㑹課實¶
應遷階𥘉非不次之恩庸示無私之典徃祗茂命益¶
暢美聲¶
　　　吴璘判興元府制¶
漢中巨屏實蔽極邊關外重權母踰元老出兹言綍¶
新彼轅門具官某名以忠聞功因武立凛凛中堅之¶
望畨畨上將之元建方■■函谷以西■寛逺顧■¶
雄心於狼望之北獨藴壯懐兹載戢於師于庸近移¶
<pb:KR4d0261_SBCK_024-10b>¶
於幕府九命作伯孰先倚愛之親十國爲連益頼扞¶
城之助副吾注意知汝匪躬徃究英猷奚煩多訓¶
　　　王大寳禮部尚書制¶
朕逺覽周書尚猷詢兹黄髮若稽虞典疇咨汝作秩¶
宗復起老臣甚諧輿誦具官某抗髙明之識馳魁壘¶
之名紫橐峥嶸孰並驅於禁路皂囊剴切殆獨歩於¶
諌垣雅操不移髙風易退方奉祠而均逸忽上牘以¶
遺榮緬懐骨骾之英浸勞夢寐之想逺趍一節旣無¶
俟駕之淹載錫兼金寕有挂冠之執爰蔽朕志俾長¶
春官盖進德以尊朝期用儒而益國討論禮樂豈止¶
<pb:KR4d0261_SBCK_024-11a>¶
玉帛鍾鼓之云獻納箴規庶幾几杖盤盂之戒徃祗¶
厥位惟爾之休¶
　　　方滋權刑部侍郎制¶
朕俯酌人情若稽禁罔前之所是著爲律具存畫一¶
之章爾曰勿宥惟厥中斯濟登三之政比申細札用¶
戒祥刑疇咨明恕之才俾揔平廷之柄具官某緼沈¶
深之識擅盤錯之能使節州麾殆艱難之歴試民風¶
吏蠹無&KR1021;介之可欺輿議皆稱其賢三紀乆勞于外¶
冝持紫橐遂貳秋官夫法令譬猶江河盖易避難犯¶
之義若文書盈於几閣有竒請它比之姦巳扄鐍乎¶
<pb:KR4d0261_SBCK_024-11b>¶
兩端唯科條於三尺其推朕意母忽獄疑竚而稱職¶
之休成我知人之哲¶
　　　王承祖等轉官制¶
爾逺隨戎莫來造帝庭用陟官聮以示還歸之龍¶
　　　唐&KR3098;國子司業制¶
古之君子經爲人師行爲人表故居一鄉刻一郷化¶
在一國則一國治今朕羅天下秀異于成均侈𬒮方¶
履誾誾秋秋然不但取其庠聲序音之盛爲美觀盖¶
欲飬材器備官使也以爾禪顓門之學髙月旦之評¶
入朝十年恬於埶利彌邵之德稱爲醇儒比因使指¶
<pb:KR4d0261_SBCK_024-12a>¶
之還甞賜清間之欵占奏詳整簡在朕心徃誨諸生¶
思稱其職¶
　　　王弗權户部侍郎制¶
朕若稽¶
仁祖甞用許元雖増秩遷階至列賢科之籍而歴年¶
玩歲不離財計之官盖乆其任而得人則盡其才而¶
興利今朕此選將庶幾焉具官某智慮從横材資超¶
詣歴官𡵨而甚乆惟心筭之最優通知食貨之源灼¶
見公私之弊對之昕陛嘉冨國之謀猷試以版曹有¶
𥙿民之方略其顓治賦之柄勿分約法之勞要當解¶
<pb:KR4d0261_SBCK_024-12b>¶
瑟而變更母或守株而苟且從班足可施設非錐處¶
囊中之時國用頼以嬴餘竚錢流地上之效徃追前¶
哲嗣有襃章¶
　　　鄭立改官臨安府知縣差遣制¶
賜對于昕朝易階于小選雖典章所有而恩不常出¶
也爾粹於學問稱有吏材敷奏可嘉不誤舉者畿内¶
壯縣用試爾能政績有成嗣將飾擢¶
　　　韓彦古直徽猷閣知嚴州制¶
爾攝承省户以語言之失罹于清議自詭治民吾以¶
乃父勲藏盟府不汝疵瑕延閣汝舊物也嚴陵吾輔¶
<pb:KR4d0261_SBCK_024-13a>¶
郡也夫美錦尚不可使人學製况千里之寄乎爾其¶
矯揉脩飭允蹈中庸使實惠洽于編氓則爵位可以¶
長守敬之哉母荒弃朕命¶
盤洲文集卷第二十四¶
<pb:KR4d0261_SBCK_024-13b>¶
