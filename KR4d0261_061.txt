# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:01.811906
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 61
#+PROPERTY: FILE SB04n0459-061盤洲文集-卷第六十一.
<pb:KR4d0261_SBCK_061-1a>¶
盤洲文集卷第六十一¶
　　啓二十一首¶
　　　賀中書張舎人啓¶
伏審朝昕出命接晝䟽恩御史振烏臺之威筆端可¶
畏舎人示鳯閣之様&KR0083;價浸髙士歆稽古之榮國受¶
得賢之福恭惟某官驪淵瑞丗冰壑照人掉鞅軒轟¶
淡墨題乎鼎級吹藜燁煜雌黄匝乎蠧篇得召節而¶
復來入著庭而横絶接武赤墀之下玉壘益光去邪¶
𩀱闕之前銅山俱破遂藏黒豸爰對紫薇一札成文¶
雅思未嘗淹晷五花判事英𨇠真&KR0002;聚星名巳冠於¶
<pb:KR4d0261_SBCK_061-1b>¶
倫魁材共期於丞弼某情均燕賀望鬲雞翹問金穀¶
以備貟卿雲逌託想簪紳之賛喜𪧐霧難披¶
　　　回諸郡賀正啓¶
伏以太極函三氣斯分於人統林鍾益一數可忖於¶
律筩對歳事之權輿萃侯藩之茀禄伏惟某官軼材¶
耀頴盛德照鄰緩帶輕裘凝清香於𦘕㦸盤根錯節¶
發游刃於新硎今旦斯逢長年可頌企賔堦而矯首¶
憑書驛以馳心¶
　　　賀朱鎮江啓¶
伏審鷺序借材寵河圖之髙閣虎符拜命鎮天塹之¶
<pb:KR4d0261_SBCK_061-2a>¶
雄藩旣過家展上冢之榮想泛宅作下車之計恭惟¶
某官漱芳聖域紹美相門朱草嘉禾披瑞篇之珍物¶
盤根錯節發利刃之新硎頃督饟於淮濆實建臺於¶
京口清埃載道比屋知名入&KR0024;穡臣腐太倉之紅粟¶
進兼&KR0068;寺解宻網之秋荼㑹千里之難其人輟九卿¶
以重兹選民情皆巳素習郡政斯可速成文駟來迎¶
謂五十年當貴亦&KR0310;矣褒衣欲改聞二千石之到而¶
瞿然某稍闊英𨇠遂依德䕃伐柯取則正尊前事之¶
師析札杼情恐𫉬後時之譴¶
　　　賀張都督啓¶
<pb:KR4d0261_SBCK_061-2b>¶
伏審臚音廉陛置使樞庭提江淮表裏之封重開幕¶
府注將相安危之意再造皇家荒裔㓕心泰階齊色¶
恭惟某官&KR0433;龜先見松栢後凋當聖哲馳騖之時洞¶
文武㢮張之道人憂多壘國𠋣長城謝𫝊揔軍宴衎¶
可清於羣冠𣈆公督戰功名夙震於四夷強弩争驅¶
靈旗有待受降盈光禄之障攄憤指冒頓之區入籌¶
幄以同寅相尊等耳出言綸而誕布朝論翕然旗皷¶
一新營屯如故冝妖氛之退舎無絶塞之傳㷭兵事¶
節度皆付公益隆劇委天下平治誰舎我庸慰具瞻¶
某仍丗䝉恩弥年禀命大鈞播物詎遲造化之工千¶
<pb:KR4d0261_SBCK_061-3a>¶
里餽粮敢後樵&KR0171;之㸑¶
　　　賀太平州虞尚書啓¶
伏審牽絲離闕滌篆專城千里迎新甫森兵衛之㦸¶
一麾借重非厭承明之廬仰風采之光前懼音郵之¶
落後恭惟某官丗推詞伯天挺佐臣書笏珥&KR0686;立螭¶
&KR0638;之要地荷橐著紫儀鶠閣之清班㑹獷狄之嘯凶¶
貳元樞而經武獨髙祕略迄掃妖氛運籌帷幄之中¶
聽履星辰之上任秣馬厲兵之事爲捫參歷井之行¶
揭節故郷相如諭蜀父老犒師新境三輔見漢官儀¶
逺趨尺一之程宻邇魁三之象並塞復驚於多壘縁¶
<pb:KR4d0261_SBCK_061-3b>¶
江莫急於价藩羽扇綸巾牛渚席徃年之勝輕裘緩¶
帶虎符分中&KR0628;之憂少竢解嚴即期熈載某不披𪧐¶
霧再變春&KR0069;兹給餉於&KR0047;徐𫉬分光於東壁使之代¶
斵巳爲蟠木之先何以免諐更頼餘波之及¶
　　　回霍新恩啓¶
造榜&KR0068;闈標名鴈塔雖科甲第五同杜牧之歎而郷¶
閭寡二有吾丘之夸伏惟某官聲叶舜儀寳參郢握¶
聞仁義道德之&KR0003;講習淵源識鳥獸草木之名貫穿¶
訓故旣問津於宦海即彯組於榮途介弟得人竊幸¶
一莊之𫉬癡公責子徒勞累月之笞¶
<pb:KR4d0261_SBCK_061-4a>¶
　　　賀王侍御啓¶
伏審命出前旒權尊横榻幾年弄印上曰無以易堯¶
一角峩冠仕者皆嚴憚黯幅貟共語綱紀畢張恭惟¶
某官天以剛方古之直諒廣庭大對洗凡馬而一空¶
要路重來別良金於百錬方招諸生而誨道德之&KR0003;¶
巳立右陛而書起居之言凛朝望之無隣慶臺端之¶
獨歩惟雌黄夙判於胷次冝白黒大明於筆端去姦¶
邪於𩀱闕之前義方之聲不墜語軒檻每數刻而罷¶
仁約之眷益&KR0055;孤忠不避於嬰鱗群枉相驚而落膽¶
風霜&KR0002;是霖雨可期某引脰雲逵庇身江介望風而¶
<pb:KR4d0261_SBCK_061-4b>¶
解印綬未敢賦歸餽糧而後樵&KR0171;所憂𫉬譴¶
　　　除司農少卿謝&KR0800;相啓¶
兩載供軍無&KR0024;千金之費亞卿分職忽叨九扈之榮¶
祓飾蕪音銘藏大播伏念某續鳬則病處鴈不鳴天¶
既賦之材駑人皆知其綆短失瀛洲之故歩乆鬲朝¶
班盗列𪧐之虚名外司戎賦増竈出日邊之旅連檣¶
嚴淮外之期呼庚癸於首山偶無羽檄束春秋於髙¶
閣焉用毛錐況襁&KR0018;之東歸復縲俘之北至析豪言¶
利者鮮矣上䇿張頥湏哺則倍於曩時問一歳之錢¶
榖幾何豈能贍用餽千里而樵&KR0171;在後所慮乏興曽¶
<pb:KR4d0261_SBCK_061-5a>¶
蔑微勞敢圖明陟竊揆僥逾之故悉由造化之私兹¶
蓋伏遇某官任重濟川權尊挈國和玉燭之四氣開¶
壽域於八荒政事内修有輸平之獷狄巧拙雜進無¶
飾詐之宵人恐絳老之辱&KR0378;塗&KR0002;周公之下白屋曲¶
憐棄物良苦麤官借其惟月之稱廣此如雲之覆某¶
敢不思惟推擇畏懼曠瘝財貨未豐媿洪羊之心計¶
箴規可獻戒顔異之腹非¶
　　　回郡守賀除少卿啓¶
給饟再朞懼軍湏之不足竄名九列慚使指之無功¶
揆謭薄以奚堪知游&KR0045;之有故恭惟某官髙標聳壑¶
<pb:KR4d0261_SBCK_061-5b>¶
瑞物媚川夢旣恊於三刀歌巳喧於五絝奉夜半之¶
問將寤意以搴華擅月旦之評每過情而借譽致兹¶
誤渥廼及衰蹤顧弱楮之未緘拜珍題之先辱賔堦¶
何逺尚乖𪧐霧之披譴域可逃更頼餘波之及¶
　　　賀湯左相啓¶
伏審庭宣顯𠕋位峻元台黒頭人曰三公巖瞻巳乆¶
青氊我之舊物鼎任逾新廟社尊安華夷稱頌恭惟¶
某官聞多而約氣大以剛一槩諸聖而譔重&KR0058;名超¶
前哲五尺之童羞稱曹陸文擅正聲蚤符夣卜之求¶
獨盡都俞之美開通公道窒塞倖源帝逹四聦選臯¶
<pb:KR4d0261_SBCK_061-6a>¶
陶不仁者逺矣天享一德&KR0002;伊尹則見而知之中㝷¶
緑野之游甚鬱蒼生之望㑹聖君之継代思舊弼之¶
賛元復作棟梁兼籌帷幄定國是則自治爲上䇿固¶
&KR0022;夲則&KR0002;烹夫小鮮兩宮咨調爕之勛四海企升平¶
之效材翹東閤無失職以書空謀寢北鄰遂乞盟而¶
&KR0323;塞方將豐財而圗朽貫之積誰謂忘戰而生藏械¶
之疑蓋後先進退必度於時冝凢今古安危具存乎¶
丗&KR0101;俟顓靣有同於飢渴故信眉相慶以謳唫某竊¶
伏江干莫披河目誦賤子於百寮之上屢玷衮褒器¶
蟠木於萬乗之前更資鈞播¶
<pb:KR4d0261_SBCK_061-6b>¶
　　　賀張右相啓¶
伏審誕敷渙𠕋復正台司望赤舄於我公浸逾二紀¶
還青氊之舊物請視六符宗祏䝉休璣衡薦瑞恭惟¶
某官學輕王霸忠貫羲娥乾坤資整頓之勲鼎鼐著¶
調和之效重開督府大暢王靈自陜而西召公主之¶
權均内外由斗以&KR0047;一人而巳望聳邇遐城池堅固¶
於金湯師旅比方於熊虎傳檄而遺民蟻附抗旌則¶
醜𩔖&KR0874;驚軍容彰無敵之威邊備窒可窺之隙察秋¶
毫於萬里寛&KR0628;食於兩宮天欲興&KR0022;將犁庭而制勝¶
敵能覘國遂&KR0323;塞以輸平美繡裳之來歸思霖雨而¶
<pb:KR4d0261_SBCK_061-7a>¶
爰立迺居宰席仍緫籌帷方圖事揆䇿而務出萬全¶
蓋収功立名而可期再造登庸之始歌頌無前某乆¶
泛㤙波𫉬逃譴域増千金於敝帚屢玷衮褒轉一氣¶
於洪鈞敢奸器使¶
　　　賀交代王少卿啓¶
伏審肅將王命來治軍湏聆皷檝之非遥冀班荆之¶
有便共惟某官材能超詣峰距髙明朱草嘉禾披瑞¶
篇之珍物盤根錯節發利刃之新硎蚤&KR0018;時名巳光¶
郎選俛仰鑑湖之上驅馳蜀道之間刺史問以六條¶
屢更使指天下號曰八俊逺継芳塵兹陟農臣將持¶
<pb:KR4d0261_SBCK_061-7b>¶
從橐乃以屯田之奏遂分給餉之權興十萬師則費¶
千金自然優&KR0073;率三十鍾而致一石正頼斡旋助成¶
清壹之勛益對便蕃之渥某二年無&KR0024;百謫巳盈竊¶
欣故舊之來𫉬託子孫之契積薪居上秖慚糠粃之¶
&KR0045;膠柱不調尚幸瑾瑜之匿¶
　　　回秀州姚知郡啓¶
叨榮禁路備數詞垣拜刻畫之好辭佩吹嘘之髙誼¶
伏惟某官長離覧仞結緑輝山蚤馳騖於翰墨之塲¶
尚倥&KR1555;於米塩之事&KR0237;歌甚播璽召可期我軰登科¶
乆厚顔於李郃吾徒掌制復縮手於栁州未寒蕭寺¶
<pb:KR4d0261_SBCK_061-8a>¶
之盟更頼殘膏之助¶
　　　回明州趙待制啓¶
北門攝事巳積空餐西掖代言甚慚窘歩誤寵莫知¶
所措游談厥有自來恭惟某官川嶽靈暉鳯麟嘉瑞¶
出神明之貴胄&KR0018;標的之清規德備忱恂獨樂東平¶
之善學該貫變盡讀河間之書屢諠五絝之謡疊應¶
三刀之夢憇棠隂而聽訟白日顯行拔薤夲以抑强¶
嚴霜可畏每吹嘘於朽質有刻畫之珍題某夙仰英¶
猷宻依餘潤揺情賓仞莫瞻五馬之光寓意書郵奚¶
報𩀱魚之遺¶
<pb:KR4d0261_SBCK_061-8b>¶
　　　回宣州陳殿撰啓¶
伏審䟽寵出綸榮佩左符之重㳙剛滌篆争伸前弩¶
之迎老稚䝉休封圻改觀恭惟某官星𨇠隤祉月脇¶
鑄辭卓尔昂霄壁千仞而獨立汪然韜丗陂萬頃以¶
有容自髙鵷鷺之行不藉蚍蜉之援蓬丘彯組乆領¶
䄂於英游柱史揮毫浸羽儀於禁路芳埃益邵公望¶
所歸方批敕於要津乃把麾於名郡清香畫㦸洽惠¶
露於群編疊嶂𩀱溪踵詩聲於前躅寕容黔突即迓¶
賜環某叨綴近班仰依餘潤揺情賔仞莫瞻五馬之¶
光寓意書郵奚報𩀱魚之遺¶
<pb:KR4d0261_SBCK_061-9a>¶
　　　回劉侍郎生日詩狀¶
五十當貴偶同治越之年八千爲秋難辱借𥘿之諭¶
珠璣可玩瓊玖是慚空積感懷莫知報禮¶
　　　回工部胡侍郎啓¶
伏審契元后之虚懷㝷貳卿之故歩典刑所繫表著¶
有光恭惟某官昂霄聳壑之長材歛咢淬鋒之利器¶
乗桴浮海甞乆厄於䜛波束帶立朝遂横翔於禁路¶
蹈載籍致君之道積平生憂國之言掇一麾皁蓋之¶
行領兩組青氊之舊備周王之器械蓋頼逺猶爲漢¶
室之棟梁竚觀偉業兹勤翰墨來訪丘園佩四益之¶
<pb:KR4d0261_SBCK_061-9b>¶
嗛斯唯盛德展七襄之報秪媿前聞¶
　　　回饒州王侍郎啓¶
伏審急流易退暫違上笏之班荒政盡行俯屈左符¶
之&KR0009;光前聳望來暮興謡恭惟某官濟美台衡騰芬¶
俊&KR0100;演綸彰獨歩之譽持橐起横飛之程旱魃爲災¶
咸慮晨炊之闕寓公作牧便同晝錦之榮亶爲謀國¶
之英必有捄民之䇿一㕓復受千里更生顧此居間¶
欣然借潤將&KR0323;粲花之論先藏烹鯉之書¶
　　　荅鎮江宋尚書啓¶
伏審異恩亨否還舊物之青氊重鎮承流凝清香於¶
<pb:KR4d0261_SBCK_061-10a>¶
畫㦸江山動色草木知名恭惟某官識略髙明智能¶
超詣蚤騫禁路積三千牘之嘉謨乆蟄故園藏十九¶
年之利刃當宁渇儀形之想起家膺方靣之除惠露¶
所霑驩謡競起即迓璽書之寵復歸簪筆之班念鬲¶
闊於英𨇠屢變更於緹律得烹魚之尺素&KR0055;仰謙光¶
想舞鶴之髙樓無因譚&KR0323;¶
　　　回贑州陳侍郎啓¶
髙牙在望飽聞五馬之聲徤歩徠前遂辱𩀱魚之惠¶
敬修短札曷報英瑶恭惟某官&KR0018;昂霄聳壑之材利¶
歛咢淬鋒之器論思獻納居紫橐之上游撫字追科¶
<pb:KR4d0261_SBCK_061-10b>¶
慕黄堂之下考報政巳踰於五月賜環將出於九天¶
顧此衰遲闊焉睽鬲藏孟公之牘少慰馳心覧漢聖¶
之書不能釋手¶
　　　回錢樞宻啓¶
絲綸出命走天下之置郵帷幄運籌得人中之英傑¶
國𫝑尊安於九鼎魁𨇠恊比於六符伏惟某官瑞應¶
舜儀寳參郢握片言自能寤意多士孰敢追蹤鳯掖¶
摛詞文聲擲地𤨏牎批敕忠力回天歳巳慶於九遷¶
晝益隆於三接徑躋宥宻仰賛規恢齊人歸鄆讙之¶
田用儒有効宣王復文武之土平狄可期記徃日之¶
<pb:KR4d0261_SBCK_061-11a>¶
從容驚流年之荏苒不圖翰墨來賁丘園行四益之¶
嗛兹惟懿德脩七襄之報&KR0055;媿前聞¶
　　　回劉侍郎啓¶
班聮玉筍蚤騫從橐之榮符佩銀莬曲借侯藩之重¶
𩀱旌宻邇四境驩迎共惟某官學緼髙明材資超詣¶
陟要津而闊歩結當宁之&KR0055;知貫朽粟陳過洪羊之¶
心計裘輕帶緩指叔子以肩齊精神巳折於遐衝盤¶
錯少休於利器值仍歳秋収之損致九重旰食之憂¶
思忠信慈惠之師行勞來安集之政迺煩舊德逺捄¶
疲甿窮閻免塵甑之嗟森㦸非黔突之地念睽違之¶
<pb:KR4d0261_SBCK_061-11b>¶
<pb:KR4d0261_SBCK_061-11b>¶
