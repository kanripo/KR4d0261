# -*- mode: mandoku-view; -*-
#+TITLE: 盤洲文集
#+DATE: 2015-09-11 13:02:59.791752
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 22
#+PROPERTY: FILE SB04n0459-022盤洲文集-卷第二十二.
<pb:KR4d0261_SBCK_022-1a>¶
盤洲文集卷第二十二¶
　　外制四¶
　　　皇后封贈三代¶
　　　　曽祖&KR0123;水簿夏令&KR0123;太保制¶
士有戴仁而行抱義而處其道可以致君其材可以¶
興事而官不過八品職不過黄綬儲休衍慶在其後¶
人三葉之孫遂母天下則寵綏先廟不一襃而巳也¶
具官某行修于身名播于外恬於榮進漫仕下僚積¶
盛德而流光致柔儀之鼎貴愍書甚寵巳躋亞保之¶
班效霈先行庸正三公之&KR0125;營魂不昧勿替引之¶
<pb:KR4d0261_SBCK_022-1b>¶
　　　　曽祖母張氏衛國夫人制¶
國家廣顯親之孝崇告第之澤外庭之宰輔内掖之¶
妃嬪皆得追榮其三丗矧敵體紫宸齊明羲曜者哉¶
某氏懋徽柔之則秉幽靖之儀德配芳圖克恭蘋澗¶
福流來裔爰正椒塗兹推泰畤之恩大開淇奥之壤¶
禭以象服疊于幽扄¶
　　　　祖榖太傅制¶
朕登建坤儀助宣王化内有進賢之志歌周南卷耳¶
之章外無出閫之言矯漢代長秋之敝推慶源之所¶
自酌愍冊而可行具官某令德藹乎州閭逺識該乎¶
<pb:KR4d0261_SBCK_022-2a>¶
今古有撥煩理劇之材而不得其位有愛人利物之¶
志而獨善其身集之慈孫儷乎皇極式衍曽沙之祉¶
孰爲幽穸之光出帝&KR0019;之䘏章寵廟祧之時享尚其¶
歆服益右後昆¶
　　　　祖母孫氏蔡國夫人制¶
朕稽二祖之　聖謨變一陽之元祀盖乾德甞避¶
於近晦淳化始行於上辛兹邊鄙之有興謀&KR0433;亀而¶
改卜雖神&KR0117;之未受豈&KR0022;渙之可留某氏性婉而明¶
教賢以肅四德章于女憲六婣講其壼彛婦道顯融¶
罔專鍾郝之美孫枝盛大遂成隂馬之家申刻&KR0097;之¶
<pb:KR4d0261_SBCK_022-2b>¶
新封表含飴之積慶其以蔡仲之國用光夏氏之阡¶
　　　　父恊太師制¶
和熹鍾鄧氏之慶不及護羌之存竇后登漢掖之尊¶
巳結觀津之恨兹值邊畺之事未行郊畤之儀預出¶
恩章敢遺戚畹具官某躬履五常之行氣備四時之¶
和抱材不享於脩年委祉遂綿於後嗣爰有息女以¶
&KR0155;中宫詠任姒興周之詩監于&KR0686;史法春秋襃紀之¶
義禭以師垣精爽如存寵光無斁¶
　　　　母趙氏福國夫人制¶
孔子叙詩以后妃居三百五篇之首塗山娀㜪姜原¶
<pb:KR4d0261_SBCK_022-3a>¶
任姒所以助三代之興也今朕得淑哲以隆内治則¶
母氏之訓可忘乎某氏莊靚凝姿徽柔繕性出自公¶
族分玉&KR0128;之餘輝嬪于德人恊鳯鳴之&KR0123;兆篤生良¶
女遂履純坤永懷䣛下之慈孰尉宫中之念講陽陔¶
之慶典開長樂之脂田尚其重泉歆此褒禭¶
　　　張綬潘景珪賈選大理評事制¶
廷尉平断天下之獄而貟少事叢慮請讞之稽逗也¶
益者三人庶無曠職爾等明習律令秋卿以爲言徃¶
充其官思踵平廷之羙¶
　　唐仲友祕書省正字制¶
<pb:KR4d0261_SBCK_022-3b>¶
劉晏言天下之文惟朋字未正朕旣擢爾父於風霜¶
之地破黨與之私矣爾弟兄鼎立白眉最良發䇿玉¶
堂奏篇甚善冝居中祕讎校群書歸休從容必無異¶
同之論¶
　　　王時&KR0155;權兵部侍郎制¶
朕招延俊乂列布禁途庶幾獻納論思得厭難折衝¶
之略咨諏謀度聞安民和衆之言顧武部之闕人稽¶
僉諧而出命具官某秉中庸之德著朴茂之稱版部¶
斡旋合研桑之心計輔藩撫字踵龔召之遺風節費¶
用而府有餘財勤簿領而庭無逋事未奏㑹稽之最¶
<pb:KR4d0261_SBCK_022-4a>¶
巳勞宣室之思聚天下之兵朕方修於戎政率夏官¶
之属爾其治於軍防式竚良圖用禆上䇿無使立朝¶
之譽减於作郡之時¶
　　　翟貴妃封贈三代¶
　　　　曽祖丗俊太子少保制¶
國家廣追逺之孝崇告第之恩外則三公上及其曽¶
門内則四妃可覃於&KR0004;室寵光之渥存没俱榮某翟¶
方進之孫班倢伃之祖雍容孝弟之行佩服詩書之¶
言旣抱器之甚良乃埋光而不耀慶鍾來葉儀次中¶
闈兹逢郊&KR0011;之期先漏泉扄之澤惟春宫之亞保盖¶
<pb:KR4d0261_SBCK_022-4b>¶
朝路之巍班尚其營魂知此愍冊¶
　　　　曽祖母孫氏齊安郡夫人制¶
朕郊祡巳具邊祲是虞稽皇祖之舊章卜長嬴之首¶
月預行慶典敢後外姻某氏温靚呈姿柔眀宅志佩¶
帨奉&KR0649;蘭之獻錡筥絜蘋藻之羞盛德所延後人鼎¶
貴繇八月良家之選冠四星天極之&KR0292;兹以顯親之¶
恩得推飾壤之澤禭之象服&KR0236;以脂封廼其有知尚¶
克嘉此¶
　　　　祖思成太子少&KR0019;制¶
朕敷求&KR0022;媛光賛坤儀夙有淑聲継樊衛二&KR0078;之行¶
<pb:KR4d0261_SBCK_022-5a>¶
内無私謁非許史三王之家推厥慶源賁之䘏冊某¶
評髙月旦節挺&KR0010;寒以利物而存心不逢辰而諾仕¶
冝篤孫枝之祐遂登妃掖之尊兹有&KR0097;章用光先廟¶
亞于儲&KR0019;禭彼泉途想其如存服之無斁¶
　　　　祖母張氏和義郡夫人制¶
朕&KR0004;䖍郊類巳戒先庚之期㑹有塞氛遂移建巳之¶
月雖神&KR0117;之未逆顧&KR0022;渙之難稽某氏毓粹名門儷¶
德君子柔則齊于鍾郝美聲軼于&KR0078;姜慶綿再葉之¶
英位冠四妃之上于沼于沚生能絜於蘋蘩如山如¶
河沒遂榮於翬翟光靈不昧永庇後人¶
<pb:KR4d0261_SBCK_022-5b>¶
　　　父益太子少師制¶
天官書中宫天極其句四星大者爲正妃餘則後宫¶
之属也王者求河睢之德卷耳之志者使之宣嬪則¶
而應乾象於是有漏泉之澤及其三丗之廟顧於顯¶
考不厚可乎某秉青萍之器挺楩柟之材䄂手林泉¶
不得其位篤生淑女遂亞柔坤以孝敬而事慈闈以¶
謙約而諧椒屋六寢之間靡人不稱其以官師之冊¶
禭于幽隴以展其報親之心嗚呼休哉¶
　　　　母劉氏咸寕郡夫人制¶
聖善之愛其女以圖史之戒&KR0093;枲箴紝之事諄諄焉¶
<pb:KR4d0261_SBCK_022-6a>¶
誨之于䣛下旣齓又䈂矣廼見其入禁掖登元妃光¶
大門閭&KR0233;於戚畹今也服澣濯之衣以六珈副笄歸¶
而夀其親不亦榮乎某氏其儀莊靚其德懿柔祀其¶
先盡執籩之敬事其夫得舉按之恭有女甚賢藹然¶
内範報厥母訓洊出恩章兹裂冝川之疆式開湯沐¶
之邑門楣之語驗於是矣¶
　　　吴盖妻趙氏越國夫人制¶
朕將燔郊燎偶警邊烽祖武可遵甞講上辛之卜神¶
心斯荅冝改長嬴之初雖未逆於厖禠爰預行於慶¶
典某氏儀容莊靚德履肅雍母訓少成循八篇列女¶
<pb:KR4d0261_SBCK_022-6b>¶
之戒壼彛交播爲四姓小侯之師蘋藻絜烝甞之羞¶
滫&KR3639;謹尊章之禮如賔有敬偕老則榮兹崇鸞誥之¶
封益示魚軒之寵越爲大國冝爾室家¶
　　　王逨直祕閣宫觀制¶
冊府上應東壁之&KR0292;吾七略群書充仞棟宇寓其直¶
則與挾卷拂蟫之士等非絫&KR0010;月巧宦游者可得也¶
爾明經&KR0054;古&KR0570;于文辝一&KR0298;超遷駸駸顯列寘之郎¶
位弗安厥居予之郡符匄閑愈力以其甞入諌坡故¶
貼以美職遂其歸心盖吾於言事之臣常委曲其恩¶
意如此¶
<pb:KR4d0261_SBCK_022-7a>¶
　　　李&KR0002;川權刑部侍郎都督府參賛軍事制¶
朕慕孝宣綜核之政推帝舜好生之心念畫地爲牢¶
毎虞其輕入故吞舟之網寕失於不經眷求時論之¶
英俾作秋官之貳某性資闓敏談辯縱横沛然理劇¶
之材輔以傳家之學乆&KR0422;翔於外服甫軒翥於近班¶
治賦版曹弗籠天下之貨賛籌督府能寢淮南之謀¶
身雖在於戎亭位不虛於禁橐解嚴可兾踐職有期¶
五刑之属三千在成康而能厝一&KR0010;之獄數萬惟于¶
張而不&KR0072;致吾空圄之隆頼汝立朝之效¶
　　　張運知廣州制¶
<pb:KR4d0261_SBCK_022-7b>¶
二廣之區五羊最大藥洲蒲澗民有嬉遨之風龍户¶
馬人政以撫柔爲上得此良翰起之叢祠具官某藴¶
盤錯之材去表襮之飾法家讞獄解宻網之秋荼禁¶
路理財腐太倉之紅粟把麾而去歌袴可嘉念南服¶
甚逺於朝廷故連率毎艱其印綬儻風移俗易令孚¶
黄木之灣則海&KR0043;山行害去緑林之盗徃副朕指益¶
殫厥心¶
　　　陳正同贈四官制¶
朕禮優法從恩篤臣鄰晩節挂冠巳徇歸田之請一¶
朝易簀罙興移壑之嗟爰有䘏章告其居第具官某¶
<pb:KR4d0261_SBCK_022-8a>¶
風槩方整機猷碩膚蚤騰譽於畯&KR0302;遂致身於榮路¶
貳秋卿之禁橐知勝殘去殺之仁承天㫖於籌帷有¶
排難解紛之助把麾而去歌絝甚休忽驚垂盡之言¶
空軫云亡之悼増之四秩飾彼九京沒而有知歆此¶
無斁¶
　　　潘景直祕閣致仕制¶
大夫七十而請老古之制也近人耽禄廼鍾鳴漏盡¶
而不知止吁可歎哉具官某學道洗心聲中其實蚤¶
入京都垂上華轍晟府典樂禄臣司光皆當時之遴¶
選退休林壑亦旣有年遺榮抽簮無玷終始中祕之¶
<pb:KR4d0261_SBCK_022-8b>¶
直非賢弗居光爾桑榆用迎夀嘏¶
　　　李㻬常仲循資制¶
爾淪胥異域乆厭腥羶挺然來歸亦著功効進秩有¶
命夸組和門益思盡忠用荅天渙¶
　　　僉書樞宻院錢端禮封贈三代¶
　　　　曽祖暄&KR0087;國公制¶
錢氏有德於吴越之民上天右之宋興二百年間枝¶
胄蕃衍重&KR0027;襲紫爲搢紳望族運籌帷幄祖孫相繼¶
發祥&KR0236;羡厥有自來具官某得傳家之學藴邁俗之¶
材入聮禁途分司㑹之劇職出顓方面暢柔逺之英¶
<pb:KR4d0261_SBCK_022-9a>¶
規搢紳髙其令名史䇿紀其遺懿惟厥顯考光輔兩¶
朝迨今三葉復登宥地天之報施可驗不誣大師維¶
垣巳崇愍典四塞之國載&KR0236;&KR0097;章是爲有後之光益¶
篤無窮之祉¶
　　　　祖駙馬都尉景臻大寕郡王制¶
宋有天下凡將相之子勲貴之家以選而爲副車者¶
無慮數十百人雖公圭將&KR0207;生極其榮而甲第綺&KR0237;¶
代襲豪侈求其來裔卓爾不群秉樞翊政光于三階¶
者未之有也具官某永昭陵之禁臠異姓王之聞孫¶
謙畏慈仁白圭無玷享沁園之奉而有聲于戚畹傳¶
<pb:KR4d0261_SBCK_022-9b>¶
金籝之學而善訓其後人冝有孫枝致身兩地丗德¶
之懿瞻前無隣爵秩旣尊疊禭泉壤燾以新社隰爲¶
樂郊尚其如存服我休命¶
　　　　父忱慶國公制¶
昂霄之木不生於培塿之丘縱壑之魚不出於蹄涔¶
之水公侯之子孫鍾前人之盛烈受髙門之美䕃&KR0108;¶
然有立爲國光煇者所慿厚也具官某天&KR0078;之嗣休¶
有德名樂善履謙白首不變教忠之訓咸仰義方陟¶
我幾廷實爾賢息延登之始飾禭有常表其流光胙¶
國于慶式増廟祏之寵且慰烝甞之思¶
<pb:KR4d0261_SBCK_022-10a>¶
　　　　妻髙氏和政郡夫人制¶
劉向採取詩書所載賢妃烈婦興國顯家可法則者¶
爲烈女傳後之秉直筆者莫不紬&KR0686;管之書序鵲巢¶
之德以足一代之史盖婦人不出房闥美聞于姻黨¶
則名逹于州閭至於垂之竹帛自微以至著非一朝¶
一夕之力也某氏桃姿蘭行華閥之英雖有&KR0078;姜孰¶
如賢範必娶髙國偶合前言主饋奉甞肥家盡善輔¶
佐君子至于掌樞翬翟之封以榮鸞誥岷峨之壤載¶
啓脂田享其偕老之榮益修内助之德¶
　　　左僕射陳康伯祖居仁越國公制¶
<pb:KR4d0261_SBCK_022-10b>¶
朕霖雨之思賢佐復正台衡舟楫之濟巨川遂彊國¶
&KR0020;虜帳變發蒙之語邊氓諧咽哺之歡式衍慶源用¶
覃先廟具官某仁義根于心術孝友得之天姿懐利¶
器而不施彯華纓而漫仕惟&KR0022;之桀實爾之孫禭以¶
維垣厥封康叔之國賁之新冊大開勾踐之疆音徽¶
不遐尚克嘉此¶
　　　范成大祕書省正字制¶
瀛洲英俊之&KR0292;也中興以來未有父子踵相躡者爾¶
學贍而文縟阯美于前人益觀異書以正魚魯之謬¶
　　　吴揔右朝奉大夫制¶
<pb:KR4d0261_SBCK_022-11a>¶
西師出塞日闢故畺中禁䟽恩用酬茂績爾頃居莫¶
府辦治文書靡盬夙宵軍行有頼第勞増秩少示寵¶
光益思竭忠以濟勲閥¶
　　　邵及之福建運判制¶
分道置使民之休戚係焉自昔用人或私其黨朕比¶
下令必對于文陛然後命之盖敷奏以言明試以功¶
之意以爾吏能可取治郡有聲予節閩川廷無異論¶
故使汝便道奏事而&KR0093;綸不憚於先出也戢吏惠民¶
轉輸不絶俾七郡無不革之弊乃稱澄清之職¶
　　　鞏衍大理正制¶
<pb:KR4d0261_SBCK_022-11b>¶
朕慮法吏吹毛不循三尺&KR0068;寺之属詳於用人爾决¶
讞之乆以文母害其聽獄成思繼平反之美¶
　　　户部侍郎朱夏卿父勝非魯國公制¶
魯人&KR0011;帝用騂剛於上辛漢代祀天歌朱明之雅樂¶
朕稽前王之成憲遵烈祖之舊章偶四鄙之多虞變¶
一陽之大禮先歛中壇之福廣爲幽穸之光具官某¶
名聞華夷功在社稷&KR0298;安國歩扶日轂於天衢具赫¶
民瞻應星符於台路有嗣賢之分鼎貳禁宻而筭鞭¶
尉其陟岵之思出此漏泉之澤不改師垣之禭大開¶
闕里之封尚其英靈歆此&KR0598;飾¶
<pb:KR4d0261_SBCK_022-12a>¶
　　　兵部尚書沈介故母莫氏贈碩人制¶
人子有吹&KR0068;之難創鉅痛深頃歩不忘哀慼惟金革¶
之事起之于服舎則先王許其變禮盖移孝爲忠不¶
以家事辝王事也某氏四德兼全六婣所則相其夫¶
猶樂羊之室仁其子得鳲鳩之風兹因邊鄙之虞奪¶
爾執喪之嗣郊丘有霈少塞沉憂音徽不遐知有䘏¶
冊¶
　　　又所生母阮氏贈碩人制¶
漢文帝以黄龍見成紀始下詔議郊祀禮官曰古者¶
天子夏親祀上帝於郊廼以四月幸雍祠五畤今朕¶
<pb:KR4d0261_SBCK_022-12b>¶
以邊事展期盖亦有合於古也某氏其性婉淑其儀¶
莊靚廼生令子爲時顯人入從出藩巳盡立身之羙¶
冬温夏凊莫酬飬志之誠式尉孝思用推愍典母慈¶
如在尚克享之¶
盤洲文集卷第二十二¶
