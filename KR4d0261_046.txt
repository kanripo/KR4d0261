# -*- mode: mandoku-view; -*-
#+TITLE: 盤洲文集
#+DATE: 2015-09-11 13:03:00.972917
#+PROPERTY: ID KR4d0261
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 46
#+PROPERTY: FILE SB04n0459-046盤洲文集-卷第四十六.
<pb:KR4d0261_SBCK_046-1a>¶
盤洲文集卷第四十六¶
　　章奏六¶
　　　請祠劄子¶
臣蒙恩守越亦旣半載不敢飬髙尸禄事無巨細必¶
躬必親將期寸效仰副器使而到官以來偶與風圡¶
不相冝無月不有寒疾氣血頓襄髭𩯭俱白近因冒¶
冷每夕出汗飲食减少筋骸羸瘁自節假之後在告¶
又踰半旬深惟輔藩重&KR0009;非卧痾之地&KR0002;或因循曠¶
㢮必致不免大譴夙夜憂懼心如焚灼欲望聖慈察¶
臣誠悃賜臣祠禄以歸休里巷庻幾訪求藥餌不致¶
<pb:KR4d0261_SBCK_046-1b>¶
遂委溝壑干犯天威臣無任戰懼俟命之至取進止¶
　　　秀王夫人薨慰劄¶
臣恭聞秀王夫人奄忽薨逝仰惟聖情不勝哀痛臣¶
忝居舊弼宻邇宸居不𫉬隨班稱慰臣瞻望闕庭無¶
任屏營之至¶
　　　慰莊文皇太子奏劄¶
臣恭聞皇太子奄忽薨謝驚傳凶訃無不𢡖傷仰惟¶
陛下篤天性之愛念國夲之重聖情悲切何以勝處¶
臣忝居舊輔嘗邇班聮追想慈仁篤厚之德金昭玉¶
粹之姿含酸飲泣不能自巳恨以身在外服不得奔¶
<pb:KR4d0261_SBCK_046-2a>¶
走儲宫哀臨伏望陛下歸之天數特抑哀悰臣瞻望¶
闕庭無任屏營之至¶
　　　請祠弟一劄子(八月十日)¶
伏念臣待罪㑹稽行且滿歳竭力奉職僅逃曠㢮縁¶
郡治鑿山作室夜氣與平壤逈殊臣孱劣之軀早襄¶
易病秋風稍緊便巳伏枕而比年以來目昬花而不¶
明耳作聲而重聽視燭下之牒訊庭前之訟頓覺費¶
力日以滋甚儻不退休息將遂淪於&KR0017;録加之妻¶
息婦孫之衆呼醫求藥項背相望今戒寒在辰惴惴¶
然有故疾之憂&KR0002;又卧痾則廢事&KR1986;官必致大譴是¶
<pb:KR4d0261_SBCK_046-2b>¶
敢披𤁋胷臆仰投君父㐲望聖慈赦臣罪戾許臣奉¶
祠而歸少賖殞踣之期實出乾坤之造干犯宸嚴臣¶
無任戰慓俟命之至¶
　　　第二劄子¶
臣比殫誠懇覬望叢祠　天庭未聞俞允重念臣¶
治越以來黽勉職守訟訴不曽淹留囚繫亦復稀少¶
而蠲削饋遺省節費用錢榖粗有儲積支遣不致闕¶
乏非是託故避難苟求安便特以蒲柳之姿望秋先¶
襄&KR0055;恐入冬又復多病兼孥累之衆率皆不伏水圡¶
藥褁開心略無虚日盡室於此不寜厥居臣之事君¶
<pb:KR4d0261_SBCK_046-3a>¶
靡容有隱輙犯再瀆之誅復披悃愊庻幾得遂前請¶
&KR0002;或聖慈未聽臣投閑置散則恐便郷去處別有使¶
令乞賜選擇尚期罄竭圗報萬一塵紊聖聦臣不勝¶
皇懼待罪之至取進止¶
　　　自劾劄子(一八日)¶
臣近者累章乞祠蒙恩降詔不允巳具奏牘欲申前¶
請忽見李大正罷章臣又不能自恕輙敢復千威聽¶
臣㐲見今日仕宦莫難於作縣臣所領郡獨㑹稽李¶
大正其吏材治績爲八邑之冠臣嘗草薦章乞行旌¶
擢未及投進縁其人賦性■■肯任怨以革弊拒却¶
<pb:KR4d0261_SBCK_046-3b>¶
請託摧抑豪右雖諸監司■■亦奉法追治略不假¶
借故人多怨之自栁大節到官中懷私意輕信䜛言¶
多方捃拾皆無事實却■去年二月本縣推排不合¶
减退浮財及今年五月内務和買必有情弊令婺州¶
追押録以下十餘人鞠勘李大正旣經朝省聲寃乞¶
移獄未見施行臣遂與之備申蓋所惜實材能吏無¶
&KR0499;寃抑即非容庇姦𧷢與之爲地今柳大節巳遭論¶
列將及兩旬旋作日前按章罔上行罰以伸其私憤¶
所謂和買即是轉運司備坐都省批下朱申&KR0250;所乞¶
依上虞三縣例自物力十五貫均敷臣爲見此事係¶
<pb:KR4d0261_SBCK_046-4a>¶
葉顒知上虞縣日所行百姓旣以爲是攀援有請朝¶
廷旣令施行州縣豈敢違拒臣旣巳依禀行下亦曽¶
榜示諸縣候人户有詞訴即𩔖聚看詳續行申明改¶
正今來柳大節以此歸過於李大正而劾之大正旣¶
已放罷臣亦不能無罪臣巳先次發遣家屬歸郷將¶
職事牒以次官主管見今家居待罪㐲望聖察特賜¶
罷黜施行干犯宸嚴臣不勝震懼之至取進止¶
　　　奏水潦劄子(八月二十八日)¶
臣今月二十七日得轉運司報奉聞聖旨累次詢問¶
浙東&KR0013;水傷損禾稼仰見陛下憂民之誠意伏念臣¶
<pb:KR4d0261_SBCK_046-4b>¶
所管新昌&KR0792;縣因閏月中旬大雨接連台明諸山相¶
継發洪下流至曹娥江又值潮大内外水𫝑相合故¶
三縣臨溪皆遭水患臣巳將公使激賞庫儲積到錢¶
一萬貫撥入常平案專充賑䘏支用差司戸何萬同¶
縣官逐一相視量損壞屋宇支錢修蓋計闕食人户¶
給散錢米訖自此數旬之内連併&KR0075;雨雖三次祈禱¶
得晴不三數日又復雨作遂致水潦前後&KR0313;溢有滂¶
江郷分巳即時差官開掘塘岸泄放縁㑹稽數邑少¶
有髙卬地叚農民併力撩救収刈所積濕稻又復生¶
芽在田者皆爲水損目今祈禱再得晴霽巳三日盡¶
<pb:KR4d0261_SBCK_046-5a>¶
皆乗急攤曬打簸&KR0002;自此無雨尚可収拾殘零稻穟¶
統計紹興八縣田畒除早稻中稻豐熟外晚稻居十¶
分之四今來所損約巳一半夲旬軍人打請正當霖¶
雨未晴之際毎石米價頓増一貫雖取㑹到逐縣&KR0013;¶
水郷分明具囬申投運司未有田畒子細數目依條¶
八月三十日人户投&KR0250;即行覈實檢放伏乞&KR0790;照¶
　契勘諸縣發洪水去處因暴水衝擁沙石坍毀田¶
　畒復爲溪坑非數十年逐旋鋤■不可復耕及有¶
　潮水衝打坵角入江者自來轉運司只是枝蔓行¶
　遣不肯從實𠋣閣致使農民無由納稅實爲經乆¶
<pb:KR4d0261_SBCK_046-5b>¶
　之害俟㸔踏到田叚數目别行具奏伏乞聖察¶
　　　再奏&KR0013;水人户劄子¶
臣近遣官徃上虞新昌&KR0792;縣振䘏水災逐一循行了¶
當縁山水夜至衝去茅屋弱婦幼子死于非命共四¶
十九人各巳等降給錢使之修葺葬送自六貫至一¶
貫共計六百三十六家巳令諸縣將&KR0013;水下户見欠¶
稅租官物並各住催據所欠數臣將公使激賞庫錢¶
代爲了納其闕食人户巳催促抄劄實數即行支米¶
賑濟所有因雨水浸損禾稻之家各巳受&KR0250;分&KR0980;官¶
屬檢視訖伏乞睿照¶
<pb:KR4d0261_SBCK_046-6a>¶
　　　試驗㨂汰人劄子(戊子正月二十二日上二/月一日依)¶
臣近准樞宻院行下史正志陳請令諸路將㨂汰使¶
臣銓量人材非老弱者具名申上夲府共有一百五¶
十餘人臣將㨂選到人躬親㸔驗亦有年未五十身¶
無疾病可以從軍者却稱係筆吏出身不習弓馬乃¶
是竄名冒賞分明臣&KR0060;謂近歳軍賞泛濫無以矯革¶
此等人旣巳&KR0009;名得官隨踵離軍便與真𨽻行伍人¶
一等注授添&KR0980;■遣俸禄相継更不待闕終身徼幸¶
誠爲太甚臣愚欲乞行下諸路向後㨂汰使臣到任¶
並令知通兵職官逐一子細試驗其年未五十非有¶
<pb:KR4d0261_SBCK_046-6b>¶
廢疾之人&KR0002;或不習弓馬即發囬吏部令與在部人¶
衮同理名次&KR0980;注庻幾履行陣傷矢石之人有以甄¶
別伏望睿察更賜　如臣言可採乞賜施行取¶
進止¶
　　　再請祠劄子¶
臣待罪㑹稽于今一歳有半去秋累上奏牘祈匄叢¶
祠仰蒙大㤙疊賜詔札時方水潦四溢穀直頓増人¶
情嗷嗷朝不及夕臣懼有避事之嫌黽勉就職所幸¶
踰冬渉春米價如舊人不告病境内無流冗之患𪧐¶
麦在野就熟有期臣以衰瘁之軀不安風圡疾疹相¶
<pb:KR4d0261_SBCK_046-7a>¶
継願欲少休伏望睿慈曲賜矜容俯從誠情儻它時¶
別有使令不敢辭避干犯天威臣不勝跼蹐戰越之¶
至取進止¶
　　　謝宫觀劄子¶
臣駑劣之質略無所長猥叨誤知躐居宰路調鼎三¶
月自誓竭誠奉公仰報恩紀而才踈智淺曽蔑㳙埃¶
之&KR0024;䜛言不恕以爲罪積丘山非陛下特垂昭鑒則¶
投荒不足以塞責去國不乆即忝輔藩之&KR0009;雖欲抑¶
強去惡力圖薄效而翫日積乆復無尺寸之㓛聖㤙¶
寛大俯從懇請遂𫉬奉祠以休衰瘁伏聞近者弟邁¶
<pb:KR4d0261_SBCK_046-7b>¶
進對曲蒙齒録復■天奬貸其罪戾未忍弃&KR0162;臣銜¶
戢恩遇徒&KR0055;感泣自顧非才雖碎首&KR0162;軀安能圗報¶
天地之大德臣旣拜勑命巳即指塗益逺觚稜不勝¶
瞻天戀聖激切屏營之至¶
　　　奏旱灾劄子(八月十二日)¶
臣仰惟陛下焦勞圗治勤恤&KR0058;元講求民瘼不啻飢¶
渴一聞休戚即日罷行患在士大夫畏縮自愛不肯¶
道其實故下情鬰而不逹聖澤壅而不流古之人雖¶
在畎畒而有封章之獻至或嬰逆鱗而不顧此風乆¶
不聞矣臣不材無取嘗玷宰路非蒭蕘庶人之比也¶
<pb:KR4d0261_SBCK_046-8a>¶
居閑故里目之所覩耳之所接不忍斯民曰趨無告¶
流亡損瘠莫之拯捄&KR0002;私有遐心茹而不吐尚饕祠¶
官之禄以自活其妻拏是曽狗馬之不&KR0002;也故不避¶
譏議不憚譴何矯首九閽披冩愚戅伏望陛下少垂¶
意焉臣比讀邸報伏見陛下以江西湖南旱暵側身¶
禱祈屏徹葷味又令帥臣監司汰擇守令德至渥也¶
臣謂江東兩郡之旱亦江西湖南之旱也陛下必不¶
慮逺而忘近恤彼而緩此特未逹于天庭爾及覩七¶
月下旬施行洪潭兩路賑恤旨揮猶未及乎江東兩¶
郡豈有司奏牘或未詳盡不能感動天聽耶臣於是¶
<pb:KR4d0261_SBCK_046-8b>¶
不謀於人而謀於心不慮其身而慮其災輙敢犯分¶
言之臣之郷&KR0022;自去夏五月至于今春曽無終日好¶
雨故陂塘所瀦之水甚鮮並水之田僅能車畎播種¶
至于髙卬之田種不土入者四境之内居三之一自¶
春接夏或累曰或&KR0313;旬間得小雨尚或不能破塊壤¶
地龜坼早稻焦枯其瀕水低田有歳収千石米者今¶
有百石之穀&KR0002;是者蓋無幾也通六邑之中百分不¶
穫一二自夏接秋惟六月甲子得數刻之雨旣不瀐¶
&KR0243;亦不周徧節過白露驕陽轉甚晚稻又復槁矣常¶
歳八月民種蕎麦可充一兩月粮異時飢饉得蘿蔔¶
<pb:KR4d0261_SBCK_046-9a>¶
雜菜和米作糜亦可度日皆以乆乾土硬而不可種¶
自此不雨則來年麰麥特未可望小民艱食或有携¶
妻子赴井同死者或有聚衆強糴而相殺傷者或有¶
逢縣尉而持刃拒抗致憲司傳以爲賊而出兵掩捕¶
者前月提舉官史俣入饒州界親見流民襁&KR0018;係道¶
俣恨無以留之今去者紛紛至于卒歳將十室九空¶
何以爲&KR0022;自來水旱未嘗早晚絶粒所闕&KR0338;食不過¶
開歳數月饒州去秋已小歉今年早禾不穫自季夏¶
而食闕&KR0002;秋冬之交有雨澤有人力可以蓻麥逆數¶
成熟尚有七八月期士民上户鮮有隔年之儲猶無¶
<pb:KR4d0261_SBCK_046-9b>¶
以自贍其家故耕夫轉徙所不遑恤率是交還牛犂¶
泣辭而後去所留牛犢無水可飲無稈可積不保其¶
存也田家營榖作種尚且艱難&KR0002;人牛又闕則向去¶
春耕益爲可慮盖今歳之旱起于饒州&KR0002;池之建徳¶
東流與饒境相接者亦薄旱饒之德興浮梁安仁數¶
村與徽信相接者則微有所収江東之旱惟饒與南¶
康兩郡出境則江洪以徃亦旱也父老七十歳者云¶
自歷年以來所未嘗見今州縣&KR0002;不免租則有田者¶
無以輸納&KR0002;放苗不収則州縣何以給遣切聞饒州¶
有前年樁留三萬石米巳借充官兵月粮所餘止有¶
<pb:KR4d0261_SBCK_046-10a>¶
萬石朝廷&KR0162;以與之不過可支一月見在常平義倉¶
二萬餘石併得去年儲粟賑贍尚不能足盖六邑窮¶
民有籍于官者二十萬户且約一家三口家得石粟¶
僅能飽其一月之腹爾儻官無餘粟野有餓莩歸之¶
天災無可柰何可也不得巳有秩者暫閣奉稍亦可¶
也飢餓之民散而之四方不至聚而掠奪爲盗幸也¶
數千營卒一月無粮其肯俛首餒死乎臣區區過計¶
非私於郷&KR0022;而然也恐它日重貽旰食之憂故具述¶
凶歉之實以聞不敢妄及臆說伏望聖慈察其心而¶
信其言捄其災而弭其患臣不勝戰汗待罪之至¶
<pb:KR4d0261_SBCK_046-10b>¶
　貼黄臣居郷田疇至少大熟之年所収不過千石¶
　四子因官置到共有數百石通一歳秋苗&KR0138;百有¶
　餘石非是營私飾&KR0003;前件所奏尚猶不盡𤨏碎&KR0002;¶
朝廷宻遣人察問有一欺誑甘伏罔上之罪伏乞¶
聖察¶
　　　劾管璆奏劄(庚子八月六日進入九日管璆/降兩資其舉&KR0250;令吏部退還)¶
臣乆去軒陛不勝大馬之戀伏見陛下留意薦舉閞¶
防再三然法出姦生弊不可革臣切謂朝廷行黜陟¶
之政臣下&KR0009;刺舉之權惟前宰執有舉無刺眼見姦¶
蠧吞聲切齒今舉吏有罪不容緘隱伏望聖慈少賜¶
<pb:KR4d0261_SBCK_046-11a>¶
睿覽臣今年二月二十日以去年第四&KR0083;改官文字¶
薦舉饒州樂平丞管璆續次持書鋪筆帖來云奏狀¶
以五月十七日到闕限期甚迫遂揩改作二十六日¶
投進旣至考功爲銓吏㸃檢問難乞將奏檢移易日¶
子前來符合管璆委曲懇禱臣語之曰書鋪爲蛇畫¶
足自奸罪譴尋常州縣換赤暦移月日固或有之此¶
乃需章&KR0002;旋易日辰便爲罔上不敢相從不謂管璆¶
自將元檢輒行改換盗用官印行賂計㑹巳得放散¶
敢爲如此它日進歩何所忌憚豈可保任終身臣巳¶
具&KR0250;申部乞追人根治臣數發之罪伏匄淵覆曲賜¶
<pb:KR4d0261_SBCK_046-11b>¶
# SB1_1175-041.png
# page missing
